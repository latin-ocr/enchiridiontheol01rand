NOELLI CATECHISMUS. ’ 277

summam licentiam habere volunt, censoria animadversio, et
castigatio teneri in Ecclesiis vix jam potest. In quocunque
coetu tamen verbum Dei, ejusque invocatio, et Sacramenta
pure et syncere retinentur, non est dubium, quin ibi etiam

sit Ecclesia CHRISTI.
M. An non omnes ergo in hac visibili Ecclesia sunt ex

electorum ad vitam aeternam numero?

A. Multi per hypocrisin, et simulationem pietatis, in hanc
se societatem adjungunt, qui nihil minus quam vera Eccle-
siae membra sunt. Verum, quia ,ubicunque verbum Dei
syncere docetur, et Sacramenta rite administrantur, ibi per-
petuo sunt aliqui ad ksalutem per Christum designati, to-
tum illum coetum Ecclesiam esse Dei censemus; quum et
Christus sese, vel duobus laut tribus, qui suo nomine con-
gregati fuerint, adfuturum polliceatur.

M. Cur Ecclesiae REMISSIONEM PECCATORUM subjungis?

A. Primum, quia mclaves, quibus coelum et claudendum
est, et reserandum, id est, potestas illa ligandi et solvendi,
reservandi atque remittendi peccata, quae in verbi Divini
ministerio sita est, Ecclesiae per Christum delata, atque per-
missa, ad eam proprie pertinet, deinde quia nemo remis-
sionem peccatorum consequitur, qui non sit verum corporis
nChristi membrtun3 id est, qui communem Ecclesiae con-
sociationem studiose, pie, sancteque, perseveranter etiam,
⁰ atque ad ultimum non colat, et tueatur.

M. Nullane ergo salutis spes· extra Ecclesiam?

A. Extra eam nihil nisi damnatio, exitium, atque interi-
tus esse potest. Quae enim potest Pmembris a capite cor-
poreque avulsis, abscissisve, vitae spes superesse? Qui ergo
discordiam <lin Ecclesia Dei seditiose concitant, dissidium-
que, et dissentionem in ea faciunt, factionibusque eam per-
turbant, iis donec in concordiam atque gratiam cum Eccle-
sia redeant et revertantur, spes omnis salutis per peccatorum

remissionem praeciditur.

k Esa. lv. μ. Act. xiii. 48. ¹ Mat. xviii. 20. ¹¹¹ Mat. xvi. 19. xviii.
18. Luc. xxiv. 47. Joan. xx. 23. ¹¹ dorm. xv. 4. Colos. ii. 19. ⁰ Mat.
xxiv. ¹3· Ρ Joan. xv. 4, 6. Colos. ii. 19. 1 Tim. iii. 15. «ι Rom. ii.

8, 9. ι Cor. i. 11. iii. 3. 1 Tim. i. 4, 6. 2 Tim. ii. 16, 23. Tit. iii. 9, 10, ιι.

Τ 8

