JUELLI APOLOGIA. 191

nem Abrahami, Vos, inquit Christus, quaeritis me interfi-
cere, hominem qui veritatem vobis locutus sum, quam au-
divi a Deo, hoc Abraham nunquam fecit3 vos ex Patre
Diabolo estis, et ejus voluntati vultis obsequi. Tamen ut
aliquid successioni largiamur, an solus Papa successit Pc-
tro? Qua ergo in re, qua in religione, in qua functione, in
qua parte vitae illi successit? Quid unquam aut Petrus Pa,
pae simile habuit, aut Papa Petro? Nisi hoc forte velint di-
cere, Petrum, cum esset Romae, nunquam docuisse Evan-
gelium, nunquam pavisse gregem; abstulisse claves regni
coelorum; abscondisse thesauros domini sui; tantum sedisse
in Laterano, et omnia spatia Purgatorii, et suppliciorum
genera digito descripsisse3 animas miseras alias in crucia÷
tum relegasse3 alias, accepta mercede, repente pro arbi-
trio exemisse: Missas privatas, quae in omnibus angulis di-
cerentur, tradidisse; sacra mysteria summissa voce, et ali-
ena lingua mussitasse: Eucharistiam in omnibus templis,
et altaribus collocasse3 eamque ante se, quocunque ince-
deret, in asturcone gradario cum hominibus et tintinna-
bulis circumtulisse3 oleum, ceram, lanam, campanas, ca-
lices, templa, altaria, sacro anhelitu consecrasse; jubilea‚
gratias, immunitates, expectationes, praeventiones, anna-
tas, pallia, usum palliorum, bullas, indulgentias, diplomata
vendidisse, sese caput Ecclesiae, et summum Pontificem, et
Episcoporum Episcopum, et solum sanctissimum appellasse;
in alienas Ecclesias jus et auctoritatem sibi usurpasse3 ab
omni se civili potestate exemisse3 bella gessisse; Principes
inter se commisisse3 in aurata sella, corona lemniscata, ap-
paratu Persico, regali sceptr0‚ aureo diademate, lucenti-
bus gemmis, in hominum nobilium cervicibus equitasse.
Haec scilicet Petrus olim Romae fecit, eaque successoribus
suis quasi per manus tradidit. Haec enim a Papis hodie
Romae fiunt3 atque ita fiunt quasi aliud fieri nihil debeat.
Aut, nisi hoc malint fortasse dicere, Papam ea nunc facere
omnia, quae olim scimus fecisse Petrum; discurrere in om-
nes terras; docere Evangelium, non tantum publice, sed
etiam privatim, per singulas domos; instare opportune,
importune, tempestive, intempestive3 opus facere Evange-

