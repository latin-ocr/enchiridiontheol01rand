RIDLEII. :31

dissentit ab articulis fidei. Tertio, evacuat et tollit institu-
tionem Domini de Coena. Quarto, prostituit pretiosa pro-
phanis; projicit enirn quod sanctum est canibus, margaritas
scilicet porcis. Quinto, multa cogit monstrosa miracula
praeter necessitatem, et authoritatem verbi Divini ponere.
Sexto, ansam praebet haereticis, qua suos errores tueantur,
qui de duabus naturis in Christo non recte sentiebant*
Septimo, fidem veritatis humanae naturae in Christo im-
minuit. Octavo‚ falsificat dicta patrum orthodoxorum, fal-
sificat et fidem Ecclesiae catholicam, quam Apostoli tradide-
runt, Martyres roboraverunt, et fideles (ut quidam ex pa-
tribus inquit) usque nunc custodiunt: ergo minor est vera.

PROBATIO ANTECEDENTIS HUJUS ARGUMENTI PER
PARTES.

i. Contraria est verbo Dei, Ioan. xvi. Veritatem dico
vobis, expedit vobis ut ego vadam; si enim non abiero,
Paracletus ad vos non veniet. Act. iii. Quem oportet
coelum accipere, usque in tempora restitutionis omnium
quae loquutus est Deus. Mat. ix. Non possunt filii Sponsi
lugere, quandiu cum illis est Sponsus: sed nunc est tempus
luctus. Ioan. xvi. Sed iterum videbo vos, et gaudebit cor
vestrum. Ioan. xiv. Iterum veniam, et assumam vos ad me
ipsum. Matt. xxiv. Si dixerint vobis, ecce hic Christus,
aut illic, nolite credere: ubicunque fuerit cadaver, ibi con-
gregabuntur et aquilae.

ii. Dissentit ab articulis fidei: Ascendit ad coelos, sedet
ad dexteram Dei Patris3 unde, et non aliunde (inquit Aug.)
venturus est ad judicandum vivos et mortuos.

iii. Evacuat et tollit institutionem Coenae Dominicae3
utpote quae tantum jussa est tantisper continuari, donec
Dominus ipse venerit: Si igitur nunc praesens est realiter
in corpore carnis suae, debet 'haec Coena cessare. Comme-
moratio siquidem non est rei praesentis, sed praeteritae et ab-
sentis: Memoria autem et praesentia differunt: Atque fru-
stra ibi ponitur figura (inquit ex patrib. quidam) ubi res fi-
gurata praesens est.

iiii. Prostituit pretiosa prophanis, et multa cogit absurda

Ε 2

