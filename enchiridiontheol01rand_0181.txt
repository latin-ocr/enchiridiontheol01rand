JUELLI APOLOGIA. 167

possint; aliis enim temporibus Ecclesiae, alia atque alia de-
creta convenire. Atque ita sese abdunt sub nomine Eccle-
siae, et inani fuco miseris mortalibus illudunt. Et mirum
est, aut ita caecos esse homines, ut ista videre non possint;
aut si videant, ita esse patienteS, ut ea tam facile, tamque
aequo animo possint ferre.

Sed cum illa tanquam nimium jam vetera, et obsoleta ju-
berent esse irrita, alia quaedam fortasse meliora atque uti-
liora reposuerunt. Solent enim dicere, ne Christum quidem
ipsum, aut ApostOIOS, si reviviscant, melius aut sanctius ad-
ministrare posse Ecclesiam Dei, quam quomodo nunc ad-
ministratur ab ipsis. Reposnerunt illi quidem alia3 sed
quemadmodum Hieremias ait, Paleam pro tritico; eaque,
ut ait Esaias, quae Deus ab illis non requisivit. Obtura-
runt omnes venas aquae vivae, et exsciderunt populo Dei
cisternas ruinosas, et lutulentas, plenas limo et sordibus, quae
nec habent aquam puram, nec eam poterant continere. Eri-
puerunt populo sacram Communionem; verbum Dei, unde
omnis consolatio petenda erat; verum cultum N uminis3 re-
ctum usum sacramentorum et precum3 dederunt autem no-
bis de suo, quibus nos interim oblectaremus, sales, aquas,
ampullas, sputa, ramusculos, bullas, jubilaea, indulgentias,
cruces, suffitus, et infinitum numerum caeremoniarum, et lu-
dos, ut Plautus ait, ludificabiles. In his illi rebus omnem
religionem collocarunt ς his rebus docuerunt Deum rite pla-
cari posse; his abigi Daemones, his confirmari hominum
conscientias. Haec videlicet sunt pigmenta, et myrothecia
religionis Christianae: Haec Deo videnti grata et accepta
sunt; haec oportuit in honorem venire, ut Christi et Apo-
stolorum instituta tollerentur. Atque, ut olim Rex impius
Hieroboam, curn cultum Dei sustulisset, et populum ad au-
reos vitulos adduxisset, ne forte postea mutarent volunta-
tem, et a se dilaberentur, et redirent Hierosolymam ad tem-
plum Dei, eos longa oratione cohortatus est ad constantiam:
Hi, inquiens, Israel sunt Dei tui: Hoc pacto Deus vester
jussit se a vobis coli: Grave autem vobis, et molestum erit,

iter tam longinquum suscipere, et quotannis ad salutandum
M 4

