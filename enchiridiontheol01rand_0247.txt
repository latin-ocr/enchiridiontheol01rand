NOELLI CATECHISMUS. 233

minum o eum potentissimum, et optimum Ρ Patrem, et Ser-
vatorem clementissimum agnoscamus. Huic proinde amori,
et majestatis suae q reverentia, et obsequium erga r volunta?
tem ejus, et in bonitatem ejus Sfiducia adjungenda est.

M. Totum cor, anima tota, totaeque vires quid signifi-
cant ?

A. Eum nimirum amoris ardorem, eamque synceritatem‚
ut nullis omnino tcogitationibus‚ desyderiis nullis, nedum
studiis et actionibus, quae Dei amori adversentur, locus sit.
Chari parentes, (inquit ille‚) chari liberi, propinqui, fami-
liares, charior adhuc patria; sed omnes omnium u charitates
pietas erga Deum summusque in eum amor non complecti-
tur solum, verum etiam longe multumque superat3 pro quo
quis bonus dubitet mortem oppetere? Deum enim non tan-
tum suis omnibus, sed et seipso etiam chariorem habet homo
vere pius.

M. J am de proximi amore quid dicis?

A. Amoris vincula, Christus inter Christianos suos arctis-
sima esse voluit. Quum vero natura ad nos ipsos Xaman-
dos simus propensissimi, nec apertior, nec brevior, denique
nec efficacior, aut aequior fraternae charitatis regula excogi-
tari potest, quam quae a Domino ex ipsa natura desumpta
nobis proponitur3 ut eadem videlicet proximum benevolen-
tia, qua seipsum, quisque prosequatur. Ex quo sequitur,
ut nihil proximo y faciamus, nihil de illo dicamus, aut sen-
tiamus quod non et alios nobis facere, vel de nobis loqui,
aut sentire velimus. Qua unica lege si teneremur, quae
omnium aliarum legum est quasi anima, nihil opus esset
profecto tot legum cancellis, quos ad cohibendas mutuas in-
jurias, et civilem societatem tuendam, homines quotidie ex-

cogitant3 idque pene frustra, si hujus unius legis nulla sit
inter mortales observatio.

⁰ Deut. x. 17. 3 Reg. xviii. 39. 1 Tim. vi. 15. Ρ Esai. lxiii. 16. Mat.
vi. 8. 1 Tim. i. 1. ‘³ Deut. x. 12. psal. xcvi. 7. 1 Cor. x. 31· Γ Deut.
vi. 17. Rom. xii. 2. ⁹ Psal. ii. 12. xxv. 1. xxxi. 1. cxviii. 8. ῑ Deut.
xxx. 6. Jos. xxiii. 11. Mat. x. 37. Luc. xiv. 26. ¹¹ Joan. xiv. 15, 21,
23, 24. xv. 10. Χ z Cor. xiii. 5. Eph. v. 29. Philip. ii. 21. y Mat.

vii. 12. xxii. 39. Luc. vi. 31. Rom. xiii. 10.

