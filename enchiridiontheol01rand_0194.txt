180 JUELLI APOLOGIA.

cipes fecisse scimus, ut ipsis aut dormientibus, aut nefarie
resistentibus, Sacerdotum libidinem coerceant, eosque et ad
officium faciendum adigant, et in officio contineant; ut idola
evertant, ut superstitiones minuant; ut Dei cultum instau-
rent, cur statim clamant, illos omnia turbare, in alienum
officium irrumpere, et improbe atque immodeste facere?
Quae Scriptura Principem Christianum ab hujusmodi cau-
sarum cognitione unquam repulit? Quis praeter istos solos
unquam ista jura decrevit? At civiles, inquient, Principes
Remp. atque arma tractare didicerunt, Religionis mysteria
non intelligunt. Quid ergo Papa hodie aliud est, quam
Monarcha aut Princeps? Quid Cardinales, quos nunc vix
alios esse fas est, quam Principum et Regum Filios? Quid
Patriarchae, quid magna ex parte Archiepiscopi, quid Epi-
scopi, quid Abbates in Regno Pontificio aliud hodie sunt,
quam Civiles PrincipeS, quam Duces, quam Comites, quo-
cunque incedant, magnifice stipati, saepe etiam torquati, et
cathenati.

Amictum quidem habent illi interdum aliquem, cruces,
columnas, galeros, tiaras, pallia, quam pompam veteres
Episcopi, Chrysostomus, Augustinus, Ambrosius, non ha-
bebant. Praeter ista vero quid docent, quid dicunt, quid
faciunt, quid vivunt, quod deceat non tantum Episcopum,
sed etiam hominem Christianum? An tanti est titulum
inanem gerere, et mutata solum veste appellari Episcopum Ρ

Certe illis solis, qui ista nec sciunt, nec scire omnino
volunt, nec nisi quod ad culinam et ventrem attinet, par-
tem ullam Religionis teruntii faciunt, permitti rerum om-
nium summam, illos solos judices fieri, et tanquam caecos
in specula collocari: Principem vero Christianum, recte
sentientem, stare truncum et stipitem, non suffragari, non
sententiam dicere, tantum quid illi velint aut jubeant, ob-
servare, sine auribus, sine oculis, sine animo, sine pectore;
quidquid ab istis imponatur, sine exceptione recipere, et
caeco judicio imperata facere, quantumvis ea blasphema
sint atque impia, etiam si eos jubeant Religionem univer-
sam extinguere, et Christum ipsum in crucem tollere, et
superbum, et contumeliosum, et iniquum est, et a Princi-

