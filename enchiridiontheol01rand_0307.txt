NOELLI CATECHISMUS. 293

oratione requiratur. Verum dic mihi, ardorem istum natu-
ralemne, et animis nostris insitum, an Divinam hanc men-
tium nostrarum incitationem esse putas?

A. Sacrae literae testantur Dei Spiritum ⁰ gemitus inenar-
rabiles, quibus preces nostrae efficaces redduntur, ciere. Is
ergo sine dubio mentes nostras afflatu suo concitat, et ad
orandum acuit atque adjuvat.

M. Quid ergo, cum hic animi ardor, qui semper adesse
non potest, consederit, aut extinctus omnino fuerit, an pi-
gritia torpentes, et quasi dormitantes, agitationem, motum-
que Spiritus oscitanter expectabimus?

A. Nihil minus3 quin potius languentibus nobis atque
animo remissis, Divinum Pprotinus auxilium expetendum
est, ut is alacritatem nobis addat, animosque nostros ad pre-
candum excitet3 hanc enim mentem, voluntatemque Deo
duce suscipimus.

M. Superest jam, ut quid precibus a Deo debeamus ex-
poscere, ex te intelligam. Licetne, quicquid in mentem
buccamve nobis venerit, a Deo petere?

A. Quum homines a vera pietate alieni, tam honestam Cic. de do-
opinionem de Deorum suorum numine ac mente habuerint, ¹¹¹⁰ sua.
ut expeti nihil ab iis, quod sit injustum, ac inhonestum de-
bere arbitrarentur3 absit ut homines Christiani quicquam,
a quo divina mens atque voluntas qabhorreat, precibus a
Deo petamus unquam. Hoc enim esset divinam majesta-
tem injuria, atque ignominia etiam summa afficere ; tantum
abest, ut talis illi precatio placere, aut quicquam ab eo im-
petrare queat, Quum vero et hebetiora sint mortalium
ringenia, quam ut quid ipsis expediat intelligere possint,
et animorum cupiditates tam coecae atque indomitae, ut
non solum duce, quem sequantur, sed fraenis etiam, quibus
coerceantur, opus habeant, nimis absurdum esset, affectibus
nos nostris temere praecipitesque in precando ferri. Ad cer-
tam ergo normam atque praescriptionem precationes nostrae
omnino sunt dirigendae.

⁰ Rom. viii. 26. Ephes. ii. 18. Ρ Psal. li. 17. Mat. xxvi. 40, 41.
Ἰ Mat. vii. 11. doan. xvi. 23, 24. Jacob. iv. 3. 1 Joan. v. 14. ¹* Mat.
xx. 22. Rom. viii. 26, 27. Jacob. iv. 3.

113

