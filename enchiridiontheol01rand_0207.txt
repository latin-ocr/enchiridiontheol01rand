JUELLI APOLOGIA. v 193

antesignanum Antichristi, et a Fide Catholica defecisse3 a
quo Coryphaei nostri illi, qui Evangelio, atque agnitae ve-
ritati se opponunt, ad unum omnes jam pridem ultro, et
libenter discesserunt; et nunc etiam ab eodem non inviti
discederent, nisi eos inconstantiae nota, et pudor, et populi
de se existimatio impediret. Postremo ab illo discessimus,
cui obstricti non eramus, quique praeter genium quendam
loci, et successionem, quod pro se diceret, nihil habuit. Et
nos quidem ab illo longe omnium justissime discessimus.
Nostri enim Reges, illi etiam, qui auctoritatem, et fidem
Episcoporum Romanensium observantissime sequebantur,
satis jam olim senserunt jugum et tyrannidem regni Pon-
tificii. Romani enim Episcopi et Henrico Regi nostro,
ejus nominis secundo, diadema de capite detraxerunt, eum-
que abjecta omni majestate, privato tantum habitu, ut esset
suis omnibus ludibrio, ad Legatum suum venire demissum,
et supplicem voluerunt; et in Regem nostrum Joannem,
EpiscOPOS, et Monachos et nonnullam etiam partem No-
bilitatis armaverunt, et populum omnem jurejurando quo
illi erant obstricti, liberarunt, eumque postremo nefarie per
summum scelus, non tantum regno sed etiam vita exuerunt;
et Henricum ejus nominis octavum, nobilissimum Princi-
pem, diris et fulminibus defixerunt; et in illum modo Cae-
sarem, modo Gallum commoverunt, quodque in ipsis erat,
regnum nostrum praedae, ac direptioni exposuerunt3 ho-
mines insani ac fatui, qui aut tantum Regem larvis et cre-
pitaculis perterrefieri posse crederent, aut tantum Regnum
tam facile uno quasi bolo devorari. Et quasi haec omnia
non essent satis, universam etiam provinciam vectigalem
habere voluerunt; et ex ea quotannis census injustissimos
exegerunt. Tanti, videlicet, nobis constitit amicitia urbis
Romae. Quod si illi nobis ista imposturis, et malis artibus
extorserunt, nihil causae est, cur non illis eadem legitimis
rationibus, et bonis legibus possint eripi. At si ea illis
Reges nostri in illa caligine superiorum temporum, inducti
opinione aliqua simulatae illorum sanctitatis, Religionis ergo
ultro et liberaliter donaverunt, postea animadverso errore,
a posteris Regibus, qui eadem potestate sunt, possunt au-
voL. 1. o

