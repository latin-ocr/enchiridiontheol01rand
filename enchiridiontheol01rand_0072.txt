58 PROTESTATIO

propitiabili dubitatur, an idem sit hic quod ,propitiato-
rium et expiatorium, an quod potest reddi propitium, hoc
cst, utrum active an passive capiatur. Falsitas autem,
in sensu quem verba prae se ferre videntur, haec est, quo-
niam illi suo innixi transsubstantiationis fundamento ponunt
vivum et animatum corpus carnis Christi unitum divinitati
delitescere sub accidentibus panis et vini, quod est falsum,
uti supra dictum est, et superstruentes super hoc funda-
mentum, dicunt etiam illud corpus offerri Deo a sacerdote
in suis quotidianis Missis, ad expiandum peccata vivorum
et mortuorum. Cum ex Epist. ad Hebr.a patet unicam
esse oblationem, et unicum vere vivificum sacrificium Ec-
clesiae oblatum in ara crucis, quod fuit, est, et erit imper-
petuum propitiatio pro peccatis totius mundi3 ubi est ho-
rum remissio, ibi non est amplius (inquit ille) pro peccatis
oblatio.

RESPONSIONIS DATAE CONFIRMATIO.

i. Ubi non est sacerdos idoneus ad offerendum sacrifi-
cium propitiabile, ibi tale sacrificium offerri non potest3
sed nullus est idoneus sacerdos praeter unicum Christum ;
ergo tale sacrificium in quotidianis missis a sacerdotibus
offerri non potest. Probatur minor: Officium offerendi
grandis est honos, sed nemo debet sumere sibi honorem,
nisi qui vocatur a Deo; nemo autem huc vocatus est, prae-
ter unum Christum servatorem3 ergo nemo illud praeter
unum Christum offerre potest. Quod nemo praeter unum
Christum ad hunc honoris gradum vocatus sit, hinc patet;
duplex est tantum ordo sacerdotii probatus in verbo Dei,
secundum Aaron videlicet, ct secundum ordinem Melchise-
decb. Unicus est tantum sacerdos Christus Dominus, sa-
cerdotium habens ἀπαράβατον.

ii. Cujus nulla est necessitas ut fiat, frustra fit; sed
nulla est necessitas offerendi amplius sacrificium propitiato-
rium pro vivis et moi-tuis3 nam id Christus Servator noster
semel abunde perfecit et explevit 3 crgo si in Missa id fiat,
frustra fit.

²¹ Cap. vii. b Heb. vii. 24.

