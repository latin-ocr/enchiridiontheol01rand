JUELLI APOLOGIA. 141

ille fuit, qui scripsit opusculum Tripartitum, quod adjun-
ctum est ad concilium Lateranense: Tantus, inquit, hodie
est luxus, non tantum in Clericis et Sacerdotibus, sed etiam
in Praelatis et EpiscopiS, ut horribile sit auditu.

Atqui ista non tantum usitata sunt, et ca causa consue-
tudinis et temporis gratia approbata, ut caetera sunt isto-
rum fere omnia, sed etiam antiqua jam et putida. Quis
enim non audivit quid Petrus Aloisius, Pauli tertii filius,
designarit in Cosmum Cherium Episcopum Fanensem?
quid Joannes Casa Archiepiscopus Beneventanus, Legatus
Pontificis apud Venetos, scripserit de horrendo scelere, et
quod ne fando quidem audiri debeat, id verbis spurcissimis
et scelerata eloquentia commendarit? Quis non audivit Al-
phonsum Diazium Hispanum, cum ea gratia Roma missus
fuisset in Germaniam, innocentissimum et sanctissimum vi-
rum Joannem Diazium fratrem suum, tantum quod am-
plexus esset Evangelium ‹Jesu Christi, et Romam redire
nollet, nefarie atque impie interfecisse? Sed ista, inquient,
in Repub. optimc constituta, etiam invitis magistratibus,
possunt interdum accidere, et bonis legibus vindicantur.

Esto sane. Sed quibus bonis legibus animadversum est
in istas pestes? Petrus Aloisius cum ca flagitia, quae dixi-
mus, designasset, semper fuit in sinu atque in deliciis apud
patrem suum Paulum tertium. Diazius, interfecto fratre
suo, Pontificis ope ereptus est, nc in eum animadvertere-
tur bonis legibus. J oannes Casa Archiepiscopus Beneven-
tanus adhuc vivit; imo etiam Romae, et in Sanctissimi
oculis et conspectu vivit. Occiderunt fratrum nostrorum
infinitos numeros, tantum quod vere ac pure crederent
in Jesum Christum. At ex illo tanto numero meretri-
cum, scortatorum, adulterorum, quem unquam, non dico,
occiderunt, sed aut excommunicaverunt, aut omnino attige-
runt? An vero, libidines, adulteria, lenocinia, scortationes,
parricidia, incestus, et alia nequiora Romae peccata non
sunt? Aut si sunt, in urbe Roma, in arce sanctitatis, a vi-
cario Christi, a successore Petri, a sanctissimo Patre, ita
facile et leviter, quasi peccata non sint, ferri possunt?

O sancti Scribae et Pharisaei, quibus ista sanctitas nota

