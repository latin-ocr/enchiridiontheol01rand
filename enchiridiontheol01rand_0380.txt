AErae vulg.
Lu.

 

Claudii
ιι.

366 PEARSONII

Pergit Orosius—Anno ejus vn. Procuratm·e Judaeae Cu-
mano Hierosolymis seditio in diebus azymorum eoeorta est.
Quae etiam ex Eusebii Chronico habuit; sed et ea vera non
sunt: Non enim vn. Claudii anno Cumanus, sub quo ait
seditionem illam extitisse, sed Tiberius Alexander Procura-
tor J udaeae fuit: Neque Cumanus Procurator fuit ante mor-
tem Herodis regis Chalcidis, qui anno Claudii vnl. obiit:
Interesse igitur Paschati Cumanus tanquam Procurator non
potuit, ante annum Claudii lx· Sed nec eo anno seditio a
Josepho memorata contigit, sed anno Claudii x1. quo tem-
pore Quadratum scimus Syriae fuisse Praesidem: Et cum
Romae cognita est, nulla illius Romanos cura tangebat, cum
ad solos J udaeos calamitas illa pertinebat: Sed quae illa
paulo post sequuta sunt, Romanos maxime tangebant.
Nam eo anno Stephanum Caesaris servum latrones aggressi,
omnes ejus sarcinas diripuerunt, et tandem milites Romani
caesi sunt; Haec commemorat non tantum J osephus, sed et
Tacitus, lib. xii. c. 54. Cumanus et Felix, gliscente perni-
cie, cum arma militum interjecissent, caesi milites sunt ,· ar-
sissetque bello Provincia, ni Quadratus Syriae rector sub-
venisset. Et praeterea notat Tacitus hunc tumultum post
illum sub Caio proximum fuisse, ideoque sub Claudio pri-
mum.

Claudius, causis rebellionis auditis, ineunte anno regni
sui ΧΠ. J udaeos urbe expulit; eodem, opinor, tempore,
quo cle Mathematicis Italia pellendis factum Senatus-Con-
sultum atrox et irritum, ut ait Tacitus, lib. xii. c. 52.

Expulsio autem J udaeorum ex urbe non fuit ex Senatus-
Consulto, sed tantum ex edicto Claudii; unde Tacitus il-
lius expulsionis nusquam meminit.

S. Paulus Beroea missus est Athenas, unde statim mittit
Timotheum, ut visat Thessalonicenses, 1 Thess. iii. 1. ubi
diu moratur. Athenis venit Corinthum: Et inveniens quen-
dam Judaeum nomine Aquilam, Ponticum genere, qui N U-
PER venerat ab Italia, et Priscillam uxorem ejus, eo quod
praecepisset Claudius discedere omnes Judaeos a Roma, ac-
cessit ad eos, Act. xviii. 1, 2. Nuper sane, προσφάτως, quia
hoc ipso anno ineunte edictum Claudii prodierat.

