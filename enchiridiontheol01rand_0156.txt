In Apolo-
getico. 45.

142 JUELLI APOLOGIA.

non fuit! O sanctitatem et fidem Catholicam! Non ista
Petrus Romae docuit; Paulus non ita Romae vixit. Non
illi lenocinium publice exercuerunt; non illi vectigal et
censum a meretricibus exegerunt3 non illi adulteros et par-
ricidas palam et impune tolerarunt; non eos in sinum, non
in concilium, non in familiam, non in Christianorum ho-
minum coetum receperunt. Non debebant isti tantopere
exaggerare vitam nostram. Consultius multo fuit, ut prius
vel approbarent. hominibus, vel certe occultius aliquanto te-
gerent vitam suam.

Nam nos quidem utimur priscis et avitis legibus, et quan-
tum his moribus et temporibus, in tanta corruptela rerum
omnium potest fieri, disciplinam Ecclesiasticam diligenter
et serio administramus: Prostibula quidem meretricum et
concubinarum, aut scortatorum greges non habemus3 nec
adulteria matrimoniis anteponimus, nec lenocinium exer-
cemus, nec de fornicibus stipendia colligimns3 nec incesta,
et flagitiosas libidines, nec Aloisios, nec Casas, nec Dia-
zios parricidas impune ferimus. Nam si ista nobis placu-
issent, nihil opus erat, ut ab istorum societate ubi ea vigent,
et habentur in pretio, discederemus, et ea causa in odia ho-
minum, et in certissima pericula incurreremus. Habuit
Paulus quartus ante non ita multos menses Romae in car-
cere aliquot fratres Augustinianos, et complures Episcopos,
et magnum numerum aliorum piorum hominum religionis
causa. Habuit tormenta; exercuit in illos quaestiones 3
nihil reliquit intentatum. Ad extremum ex illis omnibus,
quot potuit moechos, quot scortatores, quot adulteros, quot
incestos invenire? Sit Deo nostro gratia; etsi illi non su-
mUS, quos esse oportebat, quosque profitemur, tamen, qui-
cunque sumus, si cum istis conferamur, vel vita nostra at-
que innocentia, facile has calumnias refutabit. Nos enim
non tantum libris et concionibus, sed etiam exemplis et mo-
ribus populum ad omne genus virtutis, et recte factorum
cohortamur. Evangelium docemus non esse ostentationem
scientiae, sed legem vitae; utque Tertullianus ait, Christia-
num hominem non loqui magnifice oportere, sed magnifice
vivere; nec auditores, sed factores legis justificari apud

