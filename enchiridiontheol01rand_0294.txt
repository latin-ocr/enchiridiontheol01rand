280 NOELLI CATECHISMUS.

A. Tametsi animos hominum immortales, sempiternos-
que esse credamus, tamen si corpora nostra interitu omnino
delenda fore putaremus, fconcideremus prorsus, ut qui so-
lido gaudio et aevo sempiterno integri, altera nostri parte
desiderata, nunquam frueremur. Non animas ergo solum
nostras, quum ex hac vita migramus, admistione corporum
liberatas, puras et integras statim gin coelum ad Christum
evolare, certo credimus, verum etiam corpora nostra hin
meliorem vitae statum restituta, suis tandem animis rursum
conjungenda, totosque nos perfecte atque absolute beatos
efficiendos; hoc est, tam corporibus, quam animis nostris,
aeternitate, immortalitate, vitaque longe beatissima, quae
perpetuis saeculorum aetatibus non immutabitur, fruituros
esse, nihil profecto dubitamus. Haec spes nos in miseriis
iconsolatur, hac spe praediti, non solum incommoda et dif-
ficultates, quibus in hac vita afficimur, sed vitae commuta-
tionem, ac mortis dolores toleranter patimur et sustinemus.
Mortem enim, non interitum omnia tollentem, atque delen-
tem, sed ducem nobis in coelum esse, quae nos in viam pla-
catae, tranquillae, beatae, sempiternae vitae deducat, persua-
sissimum habemus. Et proinde ex corporum vinculis tan-
quam ex carcere, ad kcoelum quasi communem urbem et
civitatem Dei atque hominum, alacres laetique excurrimus
atque evolamus.

M. Ecquid praeterea conducit ista credidisse?
¹ A. Admonemur ne rebus incertis, fluxis, et. caducis nos
impediamus, aut implicemus; ne ad terrenam glmiam
aut foelicitatem spectemus3 sed mundum hunc lut inqui-
lini, et de migratione perpetuo cogitantes, incolamus; ad
coelum et coelestia aspiremus; ubi beati aevo sempiterno
fruemur.

M. Cum impios conditione a piis longissime mdiversa,
ad miseriam aeternam videlicet, sempiternamque mortem

f 1 Cor. xv. 14, 17, 18, 19· ⁸ Luc. xvi. 22. xxiii. 43. ¹¹ Rom. viii.
11. 1 Cor. xv. 42, 43, 44, 53, 54. Phil. iii. 21. 1 Thes. iv. 13, 14, 15, 16,
17. ἱ Joan. xi. 25. 1 Cor. xv. 58. 1 Thes. iv. 13, 14, 18. Apoc. xiii. 18.
¹¹ 1 Cor. iii. 1, 2. Ephes. ii. 19. ¹ Heb. xiii. 13, 14. 1 Pet. ii. 11. '¹¹ Mat.
xxv. 34, 41, 46.

