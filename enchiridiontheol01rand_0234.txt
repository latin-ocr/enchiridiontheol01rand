220 NOELLI CATECHISMUS.

quia pii aliquando parentes kliberos progignunt impios, et
a parentum virtute degeneres, in quos Deus non obstante
hac promissione, graviter animadvertit.

A. Hoc quidem negari non potest. Nam Deus ut propi-
tium se (cum visum fuerit) limpiorum liberis exhibet; ita
nulla hujusmodi necessitate piorum liberis devinctus tenetur,
m quin ipsi liberum sit, ex illis quos velit, repudiare. Ve-
rum in eo hujusmodi moderationem adhibet, ut certa pro-
missioni suae fides semper constet.

M. Quum ante in vindicta tres, aut quatuor ad summum
progenies nominet, cur hic in misericordia mille complecti-
tur ?

A. Ut ostendat ad mansuetudinem ¹¹ et beneficentiam,
quam ad severitatem, se multo esse procliviorem; sicut et
ipse alibi profitetur, se ad iram tardum esse, ad ignoscendum
vero propensissimum.

M. Ex his quae commemorasti omnibus, videris mihi in-
telligere, Deum, ne ipsius cultus, qui spiritualis et purissi-
mus esse debeat, crassa ulla idololatria aut superstitione pol-
lueretur, magnam adhibuisse cautionem?

A. Maximam profecto. Nam non aperte ⁰ solum et pro-
lixe enumeratis omnibus simulachrorum formis, in prima
fere legis suae parte, ut rem ad suam majestatem maxime
spectantem edixit3 sed et horrendis P minis violatori, maxi-
mis rursum observatori propositis praemiis hanc legem san-
civit. Ita ut, aut non intellectum fuisse hoc mandatum, ut
obscurum, aut non animadversum, ut in turba delitescens,
aut non curatum, ut leve et minimum ; sed ut nullum po-
tius mandatum, nullis minis, nullis promissionibus adj unctis,
neglectum prorsus ab omnibus jacuisse, plusquam stupen-
dum videri possit.

M. Sic est profecto ut dicis; verum recita mihi jam prae-
ceptum tertium.

k 2 Reg. iii. z. 4 Reg. xxiii. 30, 32. Ezech. xviii. z, 9, 16. ¹3 Reg.
xi. 12, 13. et xv. 4. 4 Reg. viii. ¹9· et xxi. 22, 24. ¹¹¹ Exod. xxxiii. 19.
Jos. xxiii. 14. Rom. iii. 3. et ix. 14. 2 Pet. iii. 9. ¹¹ Exod. xxxiv. 6.
l‘sal. xxx. 5. et ciii. 8. et cxlv. 8. Esai. liv. 7, 8, ιο. ⁰ Exod. xx. 4.
Dent. iv. 16. etv. 8. Ρ Exod. xx. 5, 6. Lev. xxvi. 30. Dent. iv. 26. v. 9,
10. xxvii. ¹5· Psal. xcvii. 7. Ezech. vi. 4.

