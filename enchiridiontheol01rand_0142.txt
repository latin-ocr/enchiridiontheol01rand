De consecr.
Dist. 1. cap.
Comperi-
mus·

In Joan.

c. 6.

De sacram.
Lib. 4. c.4.

In Dialogis
primo et 2.
In sermone
ad infantes.
De consecr.
Dist. 2. cap.
Qui man-
ducant.

ln Mat. xv.

Luc. xxii.

128 -IUELLI APOLOGIA.

enim et Christum jussisse, et Apostolos ubique terrarum
instituisse, et omnes veteres Patres, et catholicos Episcopos
secutos esse3 et, si quis contra faciat, eum, ut Gelasius ait,
committere sacrilegium; et adversarios hodie nostros, qui
explosa atque abdicata communione, sine verbo Dei, sine
veteri Concilio, sine ullo catholico Patre, sine exemplo pri-
mitivae Ecclesiae, sine etiam ratione privatas Missas et mul-
titudinem sacramentorum defendant, idque non tantum con-
tra expressum mandatum et jussum Christi, sed etiam con-
tra omnem antiquitatem faciant, improbe facere, et esse sa-
crilegos.

Panem et vinum dicimus esse sacra, et coelestia mysteria
corporis et sanguinis Christi, et illis Christum ipsum, verum
panem aeternae vitae, sic nobis praesentem exhiberi, ut ejus
corpus, sanguinemque per Fidem vere sumamus: Non ta-
men id ita dicimus, quasi putemus naturam panis et vini
prorsus immutari, atque abire in nihilum, quemadmodum
multi proximis istis seculis somniarunt, neque adhuc potue-
runt unquam satis inter se de suo somnio convenire. Ne-
que enim id Christus egit, ut panis triticeus abjiceret naturam
suam, ac novam quandam divinitatem indueret, sed ut nos
potius immutaret, utque Theophylactus loquitur, transele-
mentaret in corpus suum, Quid enim magis perspicue dici
potest, quam quod Ambrosius ait, Panis et vinum sunt quae
erant, et in aliud commutantur? Aut quod Gelasius, Non
desinit esse substantia panis, vel natura vini? Aut quod
Theodoretus, Post sanctificationem mystica symbola natu-
ram suam propriam non abjiciunt (manent enim in priori
sua substantia, et figura, et specie)? Aut quod Augustinus,
Quod videtis, panis est et calix, quod etiam oculi renunciant,
quod autem Fides vestra postulat instruenda, Panis est cor-
pus Christi, calix sanguis? Aut quod Origenes, Ille panis
qui sanctificatur per verbum Dei, quod quidem ad mate-
riam attinet, in ventrem abit, et in secessum ejicitur? Aut
quod Christus non tantum post consecrationem calicis, sed
etiam post communionem dixit, Non bibam amplius de hac
generatione vitis: Certum enim est ex vite progenerari vi-
num, non sanguinem. Nec tamen cum ista dicimus, exte-

