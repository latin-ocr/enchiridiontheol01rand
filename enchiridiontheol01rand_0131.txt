JUELLI APOLOGIA. 117

nitam potius oppugnant, idcirco nos habendi statim sumus

pro haereticis, qui illorum voluntati non obsequimur. Quod

si Pius Pontifex is esset, non dicimus, quem se tantopere dici Pius 4.
cupit, sed si is omnino esset, qui nos vel fratres suos, vel
omnino homines esse duceret, rationes prius nostras, et quid

a nobis, quid contra nos dici posset, diligenter expendisset;

ac non ita temere caecis tantum praejudiciis, bonam partem
orbis terrarum, tot doctos et pios viros, tot respub. tot reges,

tot principes in Bulla sua, qua nuper simulabat concilium,
inauditos indicta causa condemnasset.

Verum, ne, quia ad hunc modum publice ab illo notati
sumus, tacendo videamur crimen confiteri, et praesertim quia
in publico concilio, in quo ille nemini mortalium jus esse
vult ferendi suffragii, sententiaeque dicendae, nisi jurato, ad-
dictoque potestati suae, audiri nullo modo possumus (id
enim proximis comitiis Tridentinis nimium experti sumus,
cum Principum Germaniae, et liberarum civitatum Legati
et Theologi prorsus ab omni conventu excluderentur; ne-
que adhuc oblivisci possumus, J ulium tertium ante decem
annos diligenter cavisse rescripto suo, ne quis nostrorum ho-
minum in concilio audiretur, nisi si quis forte esset, qui vel-
let palinodian canere, et mutare sententiam) vel ea maxime
causa visum est nobis rationem Fidei nostrae scripto reddere,
et ad ea, quae nobis publice objecta sunt, vere, ac publice
respondere, ut orbis terrarum videre possit partes, et funda„
menta ejus doctrinae, cui tot boni viri postposuerunt vitam
suam, utque omnes intelligant, cujusmodi tandem homines
illi sint, quidque de Deo et religione sentiant, quos Roma-
nus Episcopus, antequam vocarentur ad dicendam causam,
non satis considerate, nullo exemplo, nullo jure, tantum
quod illos audiret a se suisque in aliqua parte religionis dis-
crepare, condemnavit pro haereticis.

Et, quamvis D. Hieronymus in suspicione haereseos ne-
minem velit esse patientem, nos tamen nec acerbe, aut dica„
citer agemUS, nec efferemur iracundia, quanquam nec acer-
bus, nec dicax videri debet, qui vera dicet. Istam eloquen-
tiam libentius relinquimus adversariis nostris, qui quidquid
in nos dicunt, quantumvis id acerbe aut contumeliose dictum

13

