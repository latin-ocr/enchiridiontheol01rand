132 JUELLI APOLOGIA.

nostri per J esum Christum, ut certo animis nostris persua-
deamus illum esse propitiationem pro peccatiS nostris; ejus
sanguine omnes labes nostras deletas esse; illum pacificasse
omnia sanguine crucis suae, illum unica illa hostia, quam
semel obtulit in cruce, omnia perfecisse et ea causa cum
animam ageret, dixisse, Consummatum est3 quasi signifi-
care vellet, persolutum jam esse pretium pro peccato humani
generis.

Hoc sacrificium, si qui sunt qui non putant esse satis,
eant sane et quaerant aliud melius. Nos quidem, et quia
illud unicum esse scimus, uno contenti sumus, nec expec-
tamus aliud; et quia semel tantum offerendum erat, non
jubemus repeti; et quia plenum et omnibus numeris et par—
tibus perfectum erat, non substituimus continentes hostiarum
successiones. ⁷

Quamvis autem dicamus nihil nobis esse praesidii in ope-
ribus et factis nostris, et omnem salutis nostrae rationem
constituamus in solo Christo, non tamen ea causa dicimus
laxe et solute vivendum esse, quasi tingi tantum et credere,
satis sit homini Christiano, et nihil ab eo aliud expectetur.
Vera Fides viva est, nec potest esse otiosa.

Sic ergo docemus populum, Deum vocasse nos, non ad
luxum et libidinem, sed, ut Paulus ait, ad opera bona ut in
illis ambulemus: Deum eripuisse nos a potestate tenebra-
rum, ut serviamus Deo viventi; ut rescindamus omnes re-
liquias peccati3 ut in timore et tremore operemur salutem
nostram; ut appareat Spiritum sanctificationis esse in mem-
bris nostris, et Christum ipsum per Fidem in cordibus no-
stris habitare.

Postremo credimus hanc ipsam carnem nostram, in qua
vivimus, quamvis mortua abierit in pulverem, tamen ultimo
die redituram esse ad vitam, propter Spiritum Christi qui
habitat in nobis. Tum vero quidquid hic interim patimur
ejus causa, Christum abstersurum esse omnem lacrymam ab
oculis nostris3 et nos propter illum fruituros esse aeterna
vita, et semper futuros cum illo in gloria, Amen.

Istae sunt horribiles illae haereses, quarum nominc bona
pars orbis terrarum hodie a Pontifice inaudita condemnatur.

