RIDLEII. 57

rit, considerans aetatem scriptoris, eruditionem, sanctimo-
niam, veterum allegationeS, et rationes illius multiplices et
solidas, nihil aliud profecto quarn mirari possum, si quis-
quam timentium Deum, possit ei in negotio Eucharistiae
salva conscientia contradicere. Hic mihi primus aurem vul-
sit, et a pervulgato Ecclesiae Romanensis errore, ad dili-
gentiorem Scripturae et veterum ecclesiasticorum scripto-
rum hac in re investigationem primus ire coegit, et haec
loquor coram Deo, qui scit me in his quae jam dico non
mentiri.

TERTIA PROPostho.

In missa est vivificum Ecclesiae sacrificium pro peccatis
tam vivorum quam mortuorum propitiabile.

RESPONSIO-

Ad iii, similiter, ut ad primam respondeo, atque insuper
dico eam in sensu quem verba videntur prae se ferre, non
solum esse erroneam, sed adeo quoque esse mortis et passio-
nis Christi derogativam, ut non immerito (mea quidem sen-
tentia) in preciosissimum sanguinem Christi Servatoris blas-
phema censeri et possit et debeat.

EXPLICATIO.

De Missa Romanensi, quae hodie extat, aut ejus vivifico
sacrificio propitiabili pro peccatis vivorum ct mortuorum,
universa sacra Scriptura ne gry quidem habet. Ambigitur
etiam de Missae nomine, quid significet, et an hodie ulla,
qualis fuit veterum, vere habeatur, cum nulli aut catechu-
meni aut poenitentes emittantur. Item, de illis verbis (vivi-
fico Ecclesiae sacrificio) ambigitur, an intelligantur tropice
et sacramentaliter pro vivifici sacrificii sacramento, quomodo
in Coena Dominica non negatur adesse, an proprie et citra
omnem tropum, quomodo unicum tantum fuit, idque semel
oblatum, videlicet in ara crucis. Praeterea in illis verbis
(tam, quam) ambiguum esse potest, utrum in sensu dican-
tur ludicro, quo dici solet per jocum de prorsus ineptoÍ¾
quod sit aptus tam moribus quam scientia. Et in verbo

