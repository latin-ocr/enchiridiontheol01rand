Joan. viii.

August.
Epist. 48.
ad Vincen.

150 JUELLl APOLOGIA.

men videantur saltem, atque appellentur Christiani. Et
certe nos istorum Ecclesiam, qualiscunque tandem ea nunc
est, vel nominis ipsius causa, vel quod in ea Evangelium
J esu Christi aliquando vere, ac pure illustratum fuerit, non
ita contemnimus, nec ab ea nisi necessario, et perinviti dis-
cessionem fecissemus. Sed quid si in Ecclesia Dei idolum
excitetur, et desolatio illa, quam Christus futuram praedixit,
stet palam in loco sancti? Quid si arcam Noe praedo aliquis,
aut pirata occupet? Certe isti, quoties Ecclesiam nobis prae-
dicant, se ipsos solos eam faciunt, et omnes illos titulos sibi
ipsis adscribunt ς atque ita triumphant, ut olim illi qui cla-
mabant, Templum Domini, Templum Domini: aut ut Pha-
risaei et Scribae, cum jactarent se esse filios Abrahami.

Ita inani splendore imponunt simplicibus, nosque nomine
ipso Ecclesiae quaerunt obruere; ut si latro, occupata domo
aliqua aliena, et vel vi exturbato, vel interfecto domino, eam
postea adscribat sibi, et herilem filium de possessione deji-
ciat; aut si Antichristus, postquam occupabit templum Dei,
dicat postea illud jam esse suum, et nihil ad Christum per-
tinere. Nam isti quidem cum in Ecclesia Dei nihil Eccle-
siae simile reliquerint, Ecclesiae tamen patroni et. propugna÷
tores videri volunt; prorsus ut Gracchus olim defendebat
aerarium, cum largitionibus faciendis, et insanis sumptibus
aerarium funditus effudisset. Nihil autem unquam tam im-
pium aut absurdum fuit, quin Ecclesiae nomine facile tegi
et defendi posset. Faciunt enim etiam Vespae favos, et Im-
pii coetus habent similes Ecclesiae Dei.

At non quicunque dicuntur populus Dei, sunt statim po-
pulus Dei3 nec quicunque sunt ex patre Israele, sunt om-
nes Israelitae. Haeretici Ariani se solos jactabant esse ca-
tholicos3 caeteros omnes modo Ambrosianos‚ modo Athana-
sianos‚ modo J oannitas appellabant. Nestorius, ut ait The-
odoretus, cum esset haereticus, tamen tegebat se τῆς ὀρθοδο-
ξίας προσχήματι, hoc est, specie quadam, ac velo orthodoxae
fidei. Ebion quamvis sentiret cum Samaritanis, tamen, ut
Epiphanius ait, appellari volebat Christianus. Mahometani
hodie, quamvis eos ex omnibus historiis satis constet, idque
ipsi negare non possint, ab Agara ancilla ducere originem,

