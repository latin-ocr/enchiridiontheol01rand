JUELLI APOLOGIA. 145

runt antea, vel potius, quia propter Evangelium populum
habent obsequentiorem, multo meliore. Eant sane in illa
loca, ubi nunc Dei beneficio auditur Evangelium‚ Ubi plus
majestatis? Ubi minus fastus et tyrannidis? Ubi Princeps
magis colitur? Ubi populus minus tumultuatur? Ubi un-
quam fuit publica res, ubi Ecclesia tranquillior?

At Rustici, inquies, a principio hujus doctrinae passim
coeperunt furere, et tumultuari per Germaniam. Esto. At
in illos promulgator hujus doctrinae Martinus Lutlrerus
vehementissime atque acerrime multa scripsit, eosque ad
pacem et ad obedientiam revocavit.

Quod autem objici solet interdum ab hominibus impe-
ri-tis rerum, de mutato statu Helvetiorum, et interfecto
Duce Austriae Leopoldo, et patria in libertatem vindicata,
factum est id, uti ex omnibus historiis satis constat, ante
annos ducentos sexaginta, sub Bonifacio octavo, cum maxime
vigeret potestas Pontificum, ducentos circiter annos, ante-
quam Huldericus Zuinglius‚ aut docere inciperet Evange-
lium, aut omnino natus esset. Ex eo vero tempore semper
illi omnia pacata, et tranquilla habuerunt, non tantum ab
lioste externo, sed etiam a tumultu intestino.

Quod si peccatum fuit patriam suam ab externa domi-
natione, praesertim cum insolenter et tyrannice opprime-
rentur, liberare, tamen vel nos alienis, vel illos avitis crimi-
nibus onerare, et iniquum, et absurdum est.

Sed o Deum immortalem! an Romanus Episcopus ac—
cusabit nos perduellionis? An ille docebit populum obtem-
perare, atque obsequi magistratibus? Aut omnino rationem
majestatis habet ullam? Cur ergo nunc ille, quod nullus
veterum Episcoporum Romanorum unquam fecit, quasi
omnes Reges et Principes, quicunque atque ubicunque sint,
velit esse servos suos, patitur se a suis parasitiS, Dominum

dominantium appellari? Cur ille se jactat esse Regem Re- Anton. de

gum, et habere jus Regum in subditos?
Cur omnes Imperatores et Monarchas‚ jurejurando adigit

Roscllis.

in verba sua? Cur majestatem imperatoriam septuagies sep- De major.

ties se inferiorem esse gloriatur, idque ea maxime causa,
quod Deus duo lumina in coelo fecerit3 quodque eoelum et

VOL. Ι. L

et obed.
solit.

