JUELLI APOLOGIA. 151

tamen quasi oriundi sint a Sara muliere libera, et uxore
Abrahami, nominis ipsius et stirpis causa, malunt appellari
Saraceni.

Ita Pseudoprophetae omnium temporum, qui sese Pro-
phetis Dei, qui Esaiae, qui Hieremiae, qui Christo, qui Apo-
stolis opponebant, nihil unquam aeque crepabant, atque no-
men Ecclesiae. Neque eos alia de causa ita acerbe lacera-
bant, aut perfugas et apostatas appellabant, quam quod a
sua societate discessissent, et instituta majorum non observa-
rent. Quod si nos hominum tantum illorum, a quibus tum
Ecclesia regebatur, judicium sequi, aliud autem nihil, nec
Deum, nec ejus verbum spectare volumus, negari prorsus
non potest, Apostolos, quod a Pontificibus et Sacerdotibus,
hoc est, ab Ecclesia catholica defecissent, et illis invitis et re-
clamantibus multa in religione innovassent, recte fuisse ab
illis, et secundum leges condemnatos. Itaque, ut Antaeum
aiunt olim ab Hercule tollendum fuisse a Terra matre, an-
tequam ab eo posset vinci ς ita adversarii nostri, ab ista ma-
tre sua, hoc est, ab ista inani specie atque umbra Ecclesiae,
quam prae se gerunt, levandi sunt3 alioqui non possunt ce-
dere verbo Dei. Itaque Hieremias, Nolite, inquit, tanto-
pere jactare, esse apud vos templum Domini ; vana ea fidu-
ciaest. Sunt enim ista, inquit, verba mendacii. Et Ange-
lus in Apocalypsi: Dicunt, inquit, se J udaeos esse, ³42*- sunt
Synagoga Satanae. Et Christus, cum Pharisaei jactarint
genus et sanguinem Abrahami: Vos, inquit, ex Diabolo pa-
tre estis; Abrahamum enim patrem non refertis. Ac si
illis ita diceret; Non estis id quod tantopere dici vultis.
Imponitis populo inanibus titulis, et ad evertendam Eccle-
siam abutimini nomine Ecclesiae. Quare hoc istos primum
liquido et vere probasse oportuit3 Ecclesiam Romanam esse
veram et orthodoxam Ecclesiam Dei, eamque ut hodie ab
ipsis administratur, cum primitiva Christi, Apostolorum, et
sanctorum Patrum Ecclesia, quam non dubitamus fuisse ca-
tholicam, convenire. Nos quidem, si inscitiam, si errorem,
si superstitionem, si cultum idolorum, si hominum inventa,
eaque saepe pugnantia cum sacris Scripturis, judicassemus
aut placere Deo, aut ad aeternam salutem esse satis3 aut si

1,4

