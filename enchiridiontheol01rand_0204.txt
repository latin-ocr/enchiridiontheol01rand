1 . Reg. xi.

190 JUELLI APOLOGIA.

Deuteronomio, a quo Consilium in rebus arduis et verita-
tis judicium petendum sit: Si quis illius judicio non ob-
temperet, illum in conspectu fratrum suorum oportere in-
terfici3 illum, quidquid agat, non posse a quoquam morta-
lium judicari: Christum in coelis regnare, illum in terris;
illum unum posse quidquid Christus, aut Deus ipse potest3
illius et Christi unum esse consistorium3 sine illo nullam
esse Fidem, nullam spem, nullam Ecclesiam; qui ab illo
discedat eum abjicere et repudiare salutem suam. Haec Ca-
nonistae Parasiti Pontificum, non nimium modeste illi qui-
dem. Vix enim plura, certe non ampliora potuissent de
Christo ipso dicere.

Nos quidem non voluptatis ullius humanae, aut corn-
modi causa a Pontifice discessimus. Atque utinam potius
ille ita se gereret, ne opus esset discessione. Verum ita res
erat, nos, nisi illo relicto, non potuimus ad Christum per-
venire. Neque ille nunc aliud foedus nobiscum ferire vult,
quam quale olim rex Ammonitarum Naas ferire voluit
cum Jabensibus, ut illis omnibus dextros oculos effoderet.
Eripere enim vult nobis sacras Scripturas, Evangelium
salutis nostrae, et omnem illam spem quam habemus in
Christo Jesu. Aliis enim conditionibus pacem non posse
convenire.

Nam quod quidam tantopere solent praedicare, Papam
solum esse successorem Petri, quasi ea causa Spiritum sanc-
tum in sinu gerat, et errare non possit, leve ac nugato-
rium est. Animo pio, ac Deum timenti, promissa est Dei
gratia, non cathedris et successionibus. Divitiae, inquit
Hieronymus, potentiorem Episcopum facere possunt3 om-
nes tamen Episcopi, quicunque sunt, sunt successores
Apostolorum. Quod si locus et inauguratio sola satis est,
et Manasses successit Davidi, et Caiaphas Aaroni, et ido-
lum saepe stetit in templo Dei. Archidamus olim Lace-
daemonius, multa de se praedicabat, quod esset ex Hercule
oriundus; ejus insolentiam ita refutabat Nicostratus: At-
qui tu ex Hercule oriundus non videris, nam ille malos
homines interfecit, tu ex bonis malos facis. Cumque
Pharisaei jactarent successiones suas, et genus, et sangui-

