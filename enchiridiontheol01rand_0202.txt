188 JUELLI APOLOGIA.

Magnus Imperator Concilium habuit provinciale in Ger-
mania contra Concilium Nicenum secundum, de tollendis
imaginibus. Nec nobis quidem prorsus inaudita, aut nova
est ea ratio. Nos enim habuimus aliquando in Anglia Syn-
odos Provinciales et domesticis legibus Ecclesias nostras
ordinavimus. Quid multis? Certe Concilia illa plenissima
et maxima, de quibus isti solent tantopere gloriari, si cum
omnibus Ecclesiis, quae per totum orbem terrarum agno-
scunt et confitentur nomen Christi, conferantur, quid obse-
cro aliud videri possunt, quam privata quaedam Episcopo-
rum Concilia, et Synodi Provinciales? Nam etsi forte Ita-
lia, Gallia, Hispania, Anglia, Germania, Dania, Scotia,
conveniat3 absit autem Asia, Graecia, Armenia, Persia,
Media, Mesopotamia, AEgyptus, AEthiopia, India, Mauri-
tania, quibus in locis omnibus, et Christiani homines multi
sunt, et Episcopi; quo modo potest cuiquam sano hujus-
modi Concilium videre Generale? Aut cum tot partes orbis
absint, quomodo possint vere dicere, se habere consensum
orbis terrarum? Aut quale tandem erat illud Concilium
proximum Tridentinum, aut quomodo dici potuit generale,
cum ad illud ex omnibus regnis et regionibus Christianis,
quadraginta tantum Episcopi convenissent, et ex illis aliqui
ita diserti, ut remittendi esse viderentur ad Grammaticos;
ita vero docti, ut nunquam perlegerint sacras literas. Quid-
quid est, veritas Evangelii J esu Christi non pendet a Con-
ciliis, aut, ut Paulus ait, ab humano die. Quod si illi, qui-
bus Ecclesiam Dei curae esse oportuit, sapere nolint, et of-
ficio suo defuerint, atque animos suos contra Deum et ejus
Christum obfirmaverint, et rectas vias Domini pervertere
perrexerint, Deus lapides excitabit, et pueros infantes di-
sertos faciet, ut semper existant aliqui a quibus istorum
mendacia refutentur. Potest enim Deus, non solum sine
Conciliis, sed etiam invitis Conciliis, et tueri, et promovere
regnum suum. Multae, inquit Solomon, sunt cogitationes
in humano corde3 sed Domini consilium manet firmum.
Non enim est sapientia, non est prudentia, non est Consi-
lium contra Dominum. Humanis operibus, inquit Hila-
rius, extructa non durant; aliter aedificanda, aliter conser-

