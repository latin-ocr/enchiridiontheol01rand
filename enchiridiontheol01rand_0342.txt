328 NOELLI CATECHISMUS.

Non enim qui audiunt Stantum, intelliguntque v'erbum Dei,
sed qui Dei voluntati obsequuntur, atque imperio ejus ob-
temperant, beati erunt. Imo servus ille, qui Domini volun-
tatem noverit, neque obsecundarit, tgravius vapulabit, adeo
nihil prodest pietatis, Religionisque verae intelligentia, nisi
vitae etiam integritas, innocentia, atque sanctitas accedant.
Age igitur, mi Fili, omni cura et cogitatione in hoc in-
cumbe, ut ne in officio labaris, aut ab hac piae vitae norma,
atque praescriptione unquam aberres.

A. Dabo operam, venerande Praeceptor, et nihil praeter-
mittam, quantum quidem facere, et omni ope atque opera
eniti possum, quo professioni nominique Christiano respon-
deam. Sed et a Deo optimo maximo supplex precibus et
votis omnibus semper exposcam, ne coelestis doctrinae suae
semen, in animo meo quasi arido u sterilique solo exceptum
perire sinat3 sed gratiae suae XDivino rore cordis mei sicci-
tatem, sterilitatemque ita irriget atque foecundet, ut uberes
pietatis fructus feram, in regni coelestis yhorreum et cellam
condendos, atque reponendos

Μ. Ita facito, mi Fili, neque dubita, quin uti hanc men-
tem voluntatemque zDeo duce suscepisti, ita studii hujus
tui, conatusque pii eventum et exitum, quem optas atque.
expectaS, id est, optimum, foelicissimumque reperturus sis,
atque habiturus.

Β Mat. vii. 21. xii. 50. Luc. xi. 28. Rom. ii. ¹3- Jacob. i. 22, 23, 24, διε.
¹ Luc. xii. 47. Jacob. iv. 17. ¹¹ Mat. xiii. 4, 5, 6, 7, 19, 20, 21, 22.
Χ Psal. i. 3. civ. 13. Mat. xxiii. 8, 23. 1 Cor. iii. 6, 7. y Mat. iii. 12.
Luc. iii. 17. Ζ 2 Cor. iii. 5. Phil. ii. 12, 13· ι

