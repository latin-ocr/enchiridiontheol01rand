226 NOELLI CATECHISMUS.

vel caeteris rebus superiores, parentum nomine continentur;
quando ex eodem fonte ipsorum pariter atque parentum
authoritas derivatur.

M. Quonam?

A. Ex sacrosancta Legum rdivinarum sanctione, qua
illi aeque ac parentes dignitate atque honore afficiuntur, et
decorantur. Inde enim omnes vel Parentes, vel Principes,
vel Magistratus, vel alii superiores, quicunque tandem sint,
vim suam atque authoritatem omnem habent, atque obti-
nent3 quod per hos Deo mundum hunc regere atque admi-
nistrare visum fuerit.

M. Hoc quale tandem est, quod Parentum nomine Ma-
gistratus, caeterosque superiores appellat?

A. Ut intelligamus eos a Deo nobis nostro Spublicoque
bono datos esse; simulque ingenium thumanum superbia
elatum, et celsitudinis appetens, atque ab alterius imperio
perferendo refugiens, authoritatis illius, ¹1 quae minime
omnium est invidiosa, exemp10, ad officium obsequiumque
in Magistratum perduceret, atque assuefaceret. Parentum
enim nomine non solum, ut obtemperemus obediamusque
magistratibus, sed etiam ut eos colamus et diligamus; vi-
cissimque ut superiores imperent inferioribus, ut justus pa-
rens probis filiis solet, praescribitur.

M. Promissio illa mandato addita quid sibi vult?

A. Longa x fruituros vita, et in certa ac stabili bonorum
possessione diu permansuros esse, qui meritos debitosque
Parentibus, et Magistratibus honores habuerint.

M. At haec promissio peculiariter ad J udaeos, qui pii in
Parentes fuerint, spectare videtur.

A. Non est dubium, quin quod de terra YChanaan no-
minatim dictum sit, ad J udaeos proprie pertineam verum
cum Deus totius orbis sit zDominus, quascunque nobis
sedes incolendas dederit, eas in possessione nos nostra esse
retenturos, hac Lege promittit et confirmat.

f Deut. xvii. 10. Tit. iii. 1. 1 Pet. ii. 18. ⁵ Rom. xiii. 4. Heb. xiii. 17.
¹ Exod. xxxii. 9. Luc. xix. 14. ¹¹ Prov. iii. 12. Mat. vii. 9. Luc. xi. 11.

1 Thes. ii. 11. x Exod. xx. 12. Dent. v. 16. Eph. vi. 2, 3. ‚v Gen.

xii. 7. xiii. 15- xxvi. 3. Dent. xxxiv. 4. Ζ Gen. i. 1. Psal. xxiv. 1. cxv. 16.
Dan. iv. 22.

