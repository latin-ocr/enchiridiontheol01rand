160 JUELLI APOLOGIA.

gelium J esu Christi esse vim Dei ad salutem, et in illo esse
aeternam vitam3 utque Paulus monet, ne Angelum quidem
Dei de coelo venientem audimus, si nos ab aliqua parte hu-
jus doctrinae conetur avellere. Imo, ut vir sanctissimus
J ustinus Martyr de se loquitur; ne Deo quidem ipsi fidem
haberemus, si aliud nos doceret Evangelium. Nam quod
isti sacras Scripturas, quasi mutas et inutiles missas faciunt,
et ad Deum potius ipsum in Ecclesia, et in Conciliis loquen-
tem, hoc est, suos ipsorum sensus, et sententias provocant,
est ea ratio inveniendae veritatis et admodum incerta, et
valde periculosa, et quodammodo fanatica, et a sanctis Pa-
tribus non approbata. Chrysostomus quidem ait, multos
esse saepe, qui jactent Spiritum sanctum. At enim qui lo-
quuntur de suo, falso se illum habere gloriantur. Quem-
admodum enim, inquit, Christus negabat se ]oqui a seipso,
cum loqueretur ex Lege et e Prophetis; ita nunc si quid
praeter Evangelium nomine sancti Spiritus nobis obtruda-
tur, non est credendum. Ut enim Christus est impletio Le-
gis et Prophetarum, ita Spiritus est impletio Evangelii.
Haec Chrysostomus.

Isti vero quamvis non habeant sacras literas, habent ta-
men fortasse doctores veteres et sanctos Patres. Id enim
semper magnifice jactaverunt, omnem antiquitatem, et per-
petuum omnium temporum consensum a se facere. Nostra
vero omnia nova esse et recentia, ante paucos istos annos
proximos nunquam audita.

Certe in religionem Dei nihil gravius dici potest, quam si
ea accusetur novitatis. Ut enim in Deo ipso, ita in ejus
cultu nihil oportet esse novum. Nescimus tamen, quo pacto
ab initio rerum ita vidimus semper fieri, ut quotiescunque
Deus quasi accenderet, et hominibus patefaceret veritatem
suam, quamvis ea non tantum antiquissima, sed etiam
aeterna esset, tamen ab impiis hominibus et hostibus, recens
et nova diceretur. Impius et sanguinarius vir Aman, ut
Judaeos in odium abduceret, sic eos apud Regem Assuerum
accusavit: Habes hic, inquit, Rex, populum novis quibus-
dam utentem legibus, ad omnes autem tuas leges contuma-
cem, et rebellem. Paulus etiam Athenis cum primum tra-

