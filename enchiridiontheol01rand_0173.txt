JUELLI APOLOGIA. 159

bus facile nullo errore deprehendi posset, e quo quisque ge-
nere oriundus esset, jussit incendi et aboleri, videlicet, ne
quid superesset in posterum, quo ipse notari posset alieni
sanguinis. Ita prorsus isti, cuni omnia sua, quasi ab Apo-
stolis, aut a Christo tradita, velint haberi in precio, ne quid
uspiam supersit, quod huj uscemodi somnia, et mendacia pos-
sit coarguere, aut incendunt, aut populo intervertunt sacras
Scripturas.

Recte sane, et valde in istos apposite scribit Chrysosto- ln opere
mus: Haeretici, inquit, claudunt januas veritati. Sciuntmperfecto.
enim, si illae pateant, Ecclesiam non fore suam. Et Theo-
phylactus, Verbum, inquit, Dei est lucerna, ad quam fur de-
prehenditur. Et Tertullianus, Sacra, inquit, Scriptura hae-
reticorum fraudes et furta convincit. Cur enim celant, cur
supprimunt Evangelium, quod Christus de tecto sonari vo-
luit? Cur illud lumen abdunt sub modium, quod stare opor-
tuit in candelabro? Cur multitudinis imperitae caecitati, at-
que inscitiae magis quam causae bonitati confidunt? An pu-
tant, artes jam suas non videri? Aut se nunc, quasi Gygis
annulum habeant, posse ambulare inconspicuos? Satis jam
omnes, satis vident, quid sit in illo scrinio pectoris Pontificii3
vel hoc ipsum argumento esse potest, non recte ab illis, non
vere agi. Suspecta merito videri debet ea causa, quae exa-
men et lucem fugitat. Nam qui male facit, ut Christus ait,
quaerit tenebras et odit lucem; animus bene sibi conscius ul-
tro venit in conspectum, ut opera, quae a Deo profecta sunt,
videri possint. Illi autem non usque adeo caeci sunt, quin
ut hoc satis videant, si Scripturae semel obtineant, actum
esse statim de regno suo; utque olim aiunt idola Daemo-
num, a quibus omnia tum oracula petebantur, repente ob-
mutuisse ad aspectum Christi, cum ille venisset in terras;
ita nunc omnes artes suas ad aspectum Evangelii statim esse
ruituras. Antichristus enim non abjicitur, nisi claritate ad-
ventus Christi.

Nos quidem, non ut isti solent, ad flammas confugimus,
sed ad Scripturas, nec illos ferro obsidemus, sed verbo Dei.
Ex illo, ut Tertullianus ait, Fidem alimus3 ex illo spem 2T11ess. ii.
erigimus3 ex illo fiduciam firmamus. Scimus enim Evan-

