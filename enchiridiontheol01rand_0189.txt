JUELLI APOLOGIA. 175

causarum cognitionem et Presbyteri et Diaconi, et nonnulla
etiam pars plebis.

Sed quid si isti Abbates et Episcopi nihil sciant? Quid
si quid sit religio, quidque de Deo sentiendum sit, non in-
telligant? Quid si lex perierit a sacerdote, et consilium a se-
nioribus? Quid si, ut ait Micheas, nox illis sit pro visione,
et tenebrae pro divinatione? Quid si, ut Esaias ait, omnes
speculatores civitatis facti sunt caeci? Quid si sal vim suam
et saporem amiserit? thue Christus ait, ad nullum usum
sit accommodus, ne ad id quidem ut abjiciatur in sterquili-
nium Ρ

Ad Papam scilicet omnia deferent, qui errare non potest.
At illud primum ineptum est, Spiritum sanctum a sacro
COncilio curriculo avolare Romam, ut si quid dubitet aut
haereat, et sese explicare non possit, ab alio nescio quo Spi-
ritu doctiore consilium capiat. Nam, si ita est, quid opus
erat tot Episcopos tantis impensis, tam longinquis itineribus,
Tridentum hoc tempore convocari? Consultius multo erat,
et satius certe multo, et brevius et commodius, ut ad Papam .
potius onmia rejicerent, et statim ad illius sacri pectoris ora-
culum devenirent. Deinde etiam iniquum est, causam no-
stram a tot Episcopis et Abbatibus ad unius hominis judi-
cium devolvere, ejus praesertim, qui a nobis gravissimis cri-
minibus accusetur, nec adhuc causam suam dixerit, et nos
antequam vocaremur ad judicium, sine judicio condemnarit.
An ergo nos ista fingimus? Aut ista hodie non est ratio
Conciliorum? Aut non omnia a sacro Concilio ad unum
Pontificem deferuntur; ut, quasi tot sententiis, et subscrip-
tionibus nihil sit actum, ille unus possit addere, mutare, mi-
nuere, abrogare, approbare, relaxare, restringere quidquid
velit? Quorum ergo hominum sunt haec verba? Cur Epi-
scopi et Abbates, non ita pridem in proximo Concilio Tri-
dentino ita ad extremum decreverunt, Salva semper in om-
nibus sedis Apostolicae auctoritate? Aut cur Paschalis Papa

ita insolenter de se scribit3 Quasi, inquit, Romanae Ecclesia} De electio-

legem Concilia ulla praefixerint3 cum omnia Concilia per

ne et electi
potestate.

Romanae Ecclesiae auctoritatem et facta sint, et robur acce· c‘²P· s1gni-

perint, et in illorum statutis Romani Pontificis patientel ex-

ficasti.

