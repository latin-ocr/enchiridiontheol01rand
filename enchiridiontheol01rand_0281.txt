N OELLI CATECHISMUS. 267

quasi possessionem, una cum capite nostro occuparemus.
Ista quidem nondum apparent, ttamen tum demum haec
omnia proferentur in lucem, cum Christus, qui est lux
mundi, in quo spes nostrae omnes atque opes positae sunt
atque defixae, immortali gloria clarus, sese palam omnibus
ostendet. '

Μ. Alterum illud commodum, quod ex Christi actioni-
bus consequimur, cujusmodi tandem est?

A. Quod Christus se nobis uexemplar ad imitandum
proposuit, ad quod vitam nostram omnem formemus. Chri-
stus si mortuus sit pro peccato, si sepultus, id semel per-
pessus est3 si revixerit, si in coelum. ascenderit, semel tan-
tum revixit, semel ascendit3 jam non amplius moritur, sed
vita sempiterna fruitur, et in summa atque perenni gloria
regnat. Sic Xsi nos simus mortui, si sepulti peccato, quo-
modo posthac vivemus in eodem? Si excitati cum Christo
simus, si per certam Fidem atque spem firmam in coelo cum
eo versemur, in coelestes res, divinas, aeternas, non terrenas,
mundanas, et caducas, curas omnes cogitationesque in po-
sterum conferre debemus. Et quemadmodum yterrestris
hominis hactenus gestavimus imaginem, coelestis deinceps
imaginem induamus3 dolores et injurias omnes ejus exem-
plo placide et sedate ferentes, caeterasque illius virtutes Di-
vinas, quoad mortales possunt, imitantes atque exprimentes.
Et cum Christus Dominus nunquam desistat nobis benefa-
cere, Patris misericordiam perpetuo nobis exposcere, et im-
plorare, Spiritum suum sanctum nobis largiri, Ecclesiam
’ suam amplissimis donis mirabiliter et assidue exornare3 par
est<nos simili zratione proximum omni studio juvare, et
arctissimis amoris, concordiae, atque summae conjunctionis
vinculis, quantum in nobis erit, cum omnibus hominibus

astringi; atque ita nos totos in Christi, velut unici aexem-
pli, mores formari.

ῑ Joan. viii. 12. Rom. viii. 24. 1 Cor. i. 30. Colos. i. 5. ii. 3. iii. 4, 11.

1 Pet. i.4. ¹¹ Joan. xiii. 15. 1 Pet. ii. 21. 1 Joan. ii. 6. Χ Rom.
vi. 2, 3, 10. Gal. ii. 19. Colos. ii. 20. iii. 1. 2 Tim. ii. 11. y Rom.
viii. 20. 1 Cor. xv. 47, 48, 49. ἰ Joan. xiii. 13, 14. xv. 12. Ephes. v. 2.

Heb. xii. 14. ³ Gal. ii. 20. ι Pct. ii. 21. 1 Joan. ii. 6.

