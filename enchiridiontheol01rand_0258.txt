244 NOELLI CATECHISMUS.

solum coelum, et universum hunc mundum aspectabilem, et
res in ejus omnes quaecunque continentur, g sed et Spiritus
etiam incorporeos, quos Angelos appellamus, hper poten-
tiam verbi sui, id est, J esu Christi Filii sui, fabricasse et
condidisse.

M. Verum an pium esse putas, affirmare Deum Opt.
Max. Spiritus universos, etiam malignos illos, quos Diabolos
vocamus, condidisse ?

A. Deus quidem eos tales non icondidit: sed ipsi ab ori-
gine sua, absque ulla spe recuperandae salutis, sua ipsorum
malitia exciderunt. Itaque non creatione et natura, sed na-
turae corruptione mali effecti sunt.

M. Quid; an satis habuit Deus semel universa condidisse,
omni rerum cura in posterum abjecta?

A. Hoc quidem antea breviter attigeram3 cum vero tu-
eri et conservare res conditas multo sit praestantius, quam
eas semel condidisse; kcerto credendum est, ubi mundum
et omnia sic fabricasset, ea deinceps et conservasse, et hacte-
nus conservare. Ruerent enim universa, atque ad nihilum
reciderent, nisi ejus virtute, et quasi manu sustinerentur.
lA Deo etiam totum naturae ordinem, et rerum mutationes,
quae fortunae vicissitudines falso putantur, pendere: mDeum
coelum versare, terram tueri, maria moderari, omnem hunc
mundum regere, ejus numini omnia parere, ej us numine
onmia gubernari certo credimus; neum serenitatis et tem-
pestatis, pluviae et siccitatis, foecunditatis et sterilitatis, sani-
tatis, ac morborum authorem esse3 eum, 0quaecunque ad
vitam nostram tuendam conservandamque pertinent, et vel
ad usus necessarios, vel ad honestam voluptatem expetuntur,
rerumque adeo omnium, quas natura desiderat, abundantiam
ct copiam munifica manu suppeditasse semper, atque etiam
suppeditare largissime3 ut nimirum illis perinde uteremur,
ac memores et pios filios decet.

ἕ Coloss. i. 16. h Joan. i. 3. 1 Cor. viii. 6. Heb. i. 2. ⁵ Gen. i.
31. Joan. viii. 44. Coloss. i. 16. Jud. 6. ¹< Psal. lxxv. 3. civ. 10. cxlv. 15.
Heb. i. 3. ¹ Mat. x. 29, 30. ¹¹¹ Exod. xiv. 2¹. Psal. lxxxix. ιο.
cxlvii.8‚ 9. ¹¹ ch. xxvi. 4, &c. ⁰ Psal. cxliv. 13. cxlv. 16, 17.

Esai. li. 3. Mat. v. 45. Rom. xiv. 6. 1 Cor. x. 31. Eph. v. 4. 1 Tinriv, 3, 4.
1 Pet. v. 7.

