138 JUELLI APOLOGIA.

pios, et omnem religionis curam abjecisse, quanquam non
debet id multum nos movere, quod illi ipsi, a quibus obji-
citur, sciunt contumeliosum et falsum esse. Nam J ustinus
Martyr auctor est, cum primum Evangelium coeptum esset
publicari, et Christi nomen patefieri, Christianos omnes
dictos fuisse ἀθέους. Cumque Polycarpus staret pro judi-
cio, populus his vocibus incitavit Proconsulem ad caedem
et internecionem eorum omnium, qui Evangelium pro-
fiterentur, αἶρε τοὺς ἀθέους, hoc est, tolle de medio istos ho-
mines impios, qui Deum non habent. Non quod Christiani
Deum revera non haberent, sed quod saxa, et stipites, quae
tum pro Diis colebantur, non adorarent. Verum orbis
terrarum satis jam videt, quid nos nostrique ab istis, reli-
gionis, et unius Dei nostri causa, perpessi simus. In car-
ceres, In aquas, in ignes nos abjecerunt, et in nostro san-
guine volutati sunt, non quod aut adulteri essemus, aut
latrones, aut homicidae, sed tantum quod agnosceremus
Evangelium Jesu Christi, et speraremus in Deum unum,
quodque nimium, o Deus bone, juste, vereque querere-
mur, traditionum inanissimarum causa violari ab istis legem
Dei3 et adversarios nostrOS, qui scientes et prudentes Dei
jussa ita obstinate contemnerent, esse hostes Evangelii, et
inimicos crucis Christi.

Verum isti cum viderent doctrinam nostram non posse
recte accusari, maluerunt in mores nostros invehere3 nos
omnia recte facta dainnare3 ad licentiam et libidinem fores
aperire3 et populum ab omni studio virtutis abducere. Et
certe ea est semperque fuit hominum omnium, etiam pio-
rum et Christianorum vita, ut semper etiam in optimis, et
castissimis moribus tamen aliquid posses desiderare; eaque
propensio omnium ad malum, eaque omnium proclivitas ad
suspicandum, ut quae nec facta, nec cogitata unquam fuerint,
audiri tamen, et credi possint. thue in candidissima veste
facile exigua notatur labes, ita in vita candidissima facile le-
vissima nota turpitudinis deprehenditur. Neque nos aut eos
omnes qui amplexi sunt hodie doctrinam Evangelii, angelos
esse arbitramur, et prorsus sine macula ulla rugaque vivere 3
aut istos vel ita caecos, ut si quid in nobis notari queat, non

