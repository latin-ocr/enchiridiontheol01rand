JUELLI APOLOGIA. 131

omnia cuperamus in sacro coetu, ut Paulus jubet, decenter,
atque ordine administrari. Ea vero onmia, quae aut valde
superstitiosa, aut frigida, aut spurca, aut ridicula, aut cum
sacris literis pugnantia, aut etiam sobriis hominibus indigna
esse videbamus, qualia infinita sunt hodie in papatu, prorsus
sine ulla exceptione repudiavimus3 quod nollemus Dei cul-
tum ejusmodi ineptiis longius contaminari.

Precamur ea lingua, quam nostri, ut par est, omnes in-
telligant, ut populus quemadmodum Paulus monet, e
communibus votis utilitatem communem capiat3 quemad-
modum omnes pii Patres, et catholici Episcopi, non tan-
tum in Veteri, verumetiam in Novo Testamento, et precati
sunt ipsi, et populum precari docuerunt, ne, ut Augustinus
ait, tanquam psittaci, et merulae, videamur sonare quod
nescimus.

Mediator-em et precatorem, per quem accedendum sit ad
Deum Patrem, non alium habemus quam J esum Christum,
cujus unius nomine, omnia a Patre impetrantur. Turpe
autem et plane ethnicum est, quod in istorum Ecclesiis vi-
demus passim fieri, non tantum quod infinitum numerum
habere volunt precatorum, idque prorsus sine auctoritate
verbi Dei, ut quemadmodum Hieremias ait, Divorum nu- Hier. ii. et
merus aequet nunc, vel potius superet numerum civitatum, Χῖ·
et miseri mortales nesciant ad quem se potissimum debeant
vertere; quodque cum tot sint, ut numerari non possint,
illis tamen singulis suum cuique ab illis munus, et officium,
quid impetrare, quid dare, quid efficere debeant, descriptum
est ; sed etiam quod ita non tantum impie, sed etiam impu-
denter appellant Virginem matrem, ut se matrem esse me- Beruardus.
minerit, ut imperet filio, ut in illum utatur jure suo.

Dicimus, Hominem natum esse in peccato, et in peccato
vitam agere, neminem posse vere dicere, mundum esse cor
suum3 justissimum quemque servum esse inutilem ; Legem
Dei perfectam esse, et a nobis requirere perfectam et plenam
obedientiam illi a nobis in hac vita satisfieri non posse ullo
mod03 neque esse mortalium quenquam, qui possit in con-
spectu Dei propriis viribus justificari. Itaque unicum re-
ceptum nostrum et perfugium esse ad misericordiam Patris

ι)

ΚΝ

