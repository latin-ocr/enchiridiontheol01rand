JUELLI APOLOGIA. 149

sorores fratresque salutarent3 non deerant, qui calumnia-
rentur, Christianos nullum habere inter se discrimen aut

aetatis, aut generis; sed omnes bestiarum ritu promiscue in- Tertul. in

ter se concumbere. Et cum precationis et Evangelii audi-
endi causa saepe inter se in crypta, et abdita quaedam loca
convenirent, quod idem interdum ab hominibus conjuratis
soleret fieri, rumores publice spargebantur eos conspirare
inter se, et habere consilia vel de occidendis Magistratibus,
vel de evertenda Repub. Quodque ad agitanda sacra my-
steria de instituto Christi, adhiberent panem et vinum, pu-
tabantur a multis non Christum colere, sed Bacchum et
Cererem3 'quod illa numina ab Ethnicis hominibus pro-
fana superstitione, simili ritu, pane et vino colerentur.

‘credebantur ista a multis, non quod vera essent (quid
enim esse posset minus?) sed quod essent verisimilia, et spe-
cie aliqua veri possent fallere.

Ita isti nos calumniantur esse haereticos, ab Ecclesia et
Christi communione discessisse; non quod ista vera credant
(neque enim id illis curae est) sed quod ea hominibus impe-
ritis possint aliqua forte ratione videri vera. Nos enim disces-
simus, non ut haeretici solent, ab Ecclesia Christi, sed quod
omnes boni debent, a malorum hominum et hypocritarum
contagione. Hic tamen isti mirifice triumphant, illam esse
Ecclesiam3 illam esse sponsam Christi; illam esse colum-
nam veritatis; illam esse Arcam Noe, extra quam nulla sa-
]us sperari possit. Nos vero discessionem fecisse3 Christi
tunicam lacerasse; a corpore Christi avulsos esse, et a Fide
catholica defecisse. Cumque nihil relinquant indictum,
quod in nos, quamvis falso et⁴ calumniose, dici possit, hoc
tamen unum non possunt dicere3 nos vel a verbo Dei, vel
ab Apostolis Christi, vel a primitiva Ecclesia descivisse.

Atqui nos Christi, et Apostolorum, et sanctorum Patrum
primitivam Ecclesiam, semper judicavimus esse catholicam;
nec eam dubitamus arcam Noe, sponsam Christi, columnam
et firmamentum veritatis appellare; aut in ea omnem salutis
nostrae rationem collocare.

Odiosum quidem est a societate cui assueveris discedere,
maxime vero illorum hominum, qui quamvis non sint, ta-

ιδ

Apologet.
cap. 39.

Augusti-
nuS.

