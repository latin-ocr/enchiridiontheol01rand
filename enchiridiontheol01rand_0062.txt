48 PROTESTATIO

commoditatis; sed amor duntaxat veritatis revelatae mihi
per Dei gratiam (uti mihi persuasum habeo) in verbo Dei
et in antiquorum patrum orthodoxorum lectione.

Haec ego nunc propterea magis commemoro3 quoniam
quis scit, si quod mihi olim contigit, alicui vestrum in
posterum contingere poterit? hoc est, ut siquid aliter atque
ego nunc de rebus propositis sentitis, et hoc vobis Deus
aliquando sit revelaturus. Sed utcunque fuerit, quod vos
omnes nunc me facere velle opinor, hoc ego iam breviter
sum facturus, hoc est, sententiam animi mei quam planis-
sime potero explicabo. In qua tamen sententia dicenda,
id vobis testatum esse velim, me ex animo nihil esse dictu-
rum scienter et prudenter, quod ulla in re crediderim *posse
vel tantillum repugnare aut dissentire a verbo Dei, aut a
regulis fidei, et Christianae religionis, quas illud sacro-
sanctum Dei verbum Ecclesiae Christi praescribit. Quibus
me meaque omnia volo nunc et imperpetuum esse et fore
obnoxia.

Et quoniam gravis causa est quam agimus, et ad eam
peragendam quam simus nunc inexpediti, temporis nimi-
rum angustia et librorum inopia oppressi, vobis omnibus
ignotum esse non potest3 propterea protestor me hoc a vo-
bis hodierno die publice postulaturum, nimirum ut in pos-
terum mihi liceat omnibus meis hodiernis responsionibus,
explicationibus et confirmationibus, addere vel demere
quicquid posthac saniore iudicio, maturiore consultatione,
aut exactiore singularum rerum expensione magis commo-
dum magisque opportunum esse videbitur. Haec jam pauca
praefatus ac protestatUS, conferam me ad propositarum pro-

positionum responsiones, et responsionum mearum explica-
tiones et confirmationes brevissimas.

PRIMA PROPOSITIO A PAPISTIS PROPOSITA.

In sacramento altaris virtute verbi Divini a sacerdote pro-
lati, presens est realiter sub speciebus panis et vini, natu-

rale Corpus Christi, conceptum de Virgine Maria—Item
naturalis ejusdem sanguis.

