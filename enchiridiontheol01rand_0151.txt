JUELLI APOLOGIA. 187

illa quinque verba repetendo, dicant consecrasse. Esse Thomas.
alios qui in illis quinque verbis, Hoc, pronomine demonstra-

tivo putent panem triticeum3 alios qui malint vagum quod-

dam individuum indicari. Esse alios qui dicant canes et Gardinerus.
mures posse vere et reipsa comedere corpus Christi; esse

alios qui id constanter pernegent3 esse alios qui dicant, ac- D? consecr.
cidentia ipsa panis vinique nutrire posse3 esse alios qui di- &gaggi
cant, redire substantiam. Quid plura? Prolixum et permo-

lestum esset omnia numerare. Ita universa forma horum
religionis et doctrinae, adhuc apud illos ipsos a quibus nata

et profecta est, prorsus incerta, et controversa est. Vix

enim unquam inter se conveniunt, nisi forte, vt olim Phari-

saei et Sadducaei, aut Herodes et Pilatus contra Christum.

Eant ergo sane, et pacem potius inter suos domi san-

ciant. Unitas quidem et consensio maxime convenit reli-
gioni. Non tamen est ea certa et propria nota Ecclesiae
Dei. Summa enim erat consensio inter eos qui adorabant
aureum vitulum3 et inter eos qui conjunctis vocibus in Ser-
vatorem nostrum Jesum Christum clamabant, Crucifige.
Neque quia Corinthii dissensionibus inter se laborabant,
aut quia Paulus a Petro, aut Barnabas a Paulo, aut Chri-
stiani statim sub ipsis initiis Evangelii aliqua de re a se mu-
tuo dissidebant, idcirco nulla erat inter eos Ecclesia Dei.
Illi quidem, quos isti contumeliae causa appellant Zuingli-
anos, et Lutheranos, re autem vera sunt utrique Christiani,
et inter sese amici, ac fratres, non de principiis aut funda-
mentis religionis nostrae, non de Deo, non de Christo, non
de sancto Spiritu, non de ratione justificationis, non de
aeterna vita, tantum de una, nec ea ita gravi aut magna
quaestione, inter se dissentiunt. Nec desperamus, vel po-
tius non dubitamus, brevi fore concordiam3 et si qui sunt,
qui aliter sentiant quam par est, positis aliquando affectio-
nibus, et nominibus, Deum id illis esse patefacturum, ut re
melius animadversa atque explorata, quod olim in Chalce-
donensi Concilio factum est, omnes dissensionum causae, et
fibrae ab ipsis radicibus extirpentur, et ἀμνηστίᾳ sepeliantur
sempiterna. Amen.

Gravissimum vero est, quod nos dicunt esse homines im-

