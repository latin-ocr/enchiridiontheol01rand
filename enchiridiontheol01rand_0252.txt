288 NOELLI CATECHISMUS.

Lege atque obedientia quaestioni satisfactum sit, charissime
Fili, jam de Evangelio, quod Dei promissiones continet, et
juris divini violatoribus Dei clementiam per Christum pol-
licetur, quodque Fides maxime respicit, ut dicamus, ordo
postulat3 hoc enim in nostra partitione secundum fuit; at-
que huc etiam, ipsa rerum, de quibus jam egimus, series nos
quasi manu perduxit. Evangelii ergo, simulque Fidei no-
strae summa quaenam est?

A. Ea nimirum ipsa, qua Fidei Christianae praecipua ca-
pita, breviter olim perstricta, continentum quaeque vulgo
Symbolum Apostolorum appellatur.

M. Fidei compendium cur Symbolum nominatur?

A. Symbolum, si interpreteris, est signum, nota, tessera,
aut indicium, quo commilitones ab hostibus dignoscuntur ς
unde compendium Fidei, quo Christiani a non Christianis
distinguuntur, Symboli nomen sibi recte ascivit.

M. Sed qua de causa Apostolorum Symbolum dicitur?

A. Quod vel ab ore Apostolorum exceptum, vel ex illo-
rum scriptis summa fide collectum, ab initio usque Ecclesiae
receptum, perpetuo inter omnes pios firmum, ratum atque
immotum, ut certa atque constituta Christianae Fidei regula,
permanserit.

M. Age nunc, Symbolum ipsum mihi recites velim.

A. Fiet. CREDO IN DEUM PATREM OMNIPOTEN-
TEM, CREATOREM COELI ΕΤ TERRAE, ΕΤ ΙΝ JESUM
CHRISTUM‚ FILIUM EJUS UNICUM DOMINUM Nos-
TRUM, QUI CONcEPTUS EST DE SPIRITU SANCTO‚
NATUS Ex MARIA VIRGINE3 PASSUS SUB PONTIO
PILATo, CRUCIFIXUS, MORTUUS, ET SEPULTUS EST ς
DESCENDIT AD INFEROS, TERTIA DIE RESURREXIT
A MORTUIS3 ASCENDIT AD COELUM, SEDET AD DEX—
TERAM DEI PATRIS OMNIPOTENTIS, UNDE VENTU—
RUS EST AD JUDICANDUM vlvos ET MORTUOS.
CREDo IN SPIRITUM SANCTUM, SANCTAM ECCLE-
SIAM CATHOLICAM, SANCTORUM COMMUNIONEM,
REMISSIONEM PECCATORUM, CARNIS RESURRECTI-
ONEM, ET VITAM AETERNAM.

M. Breviter ista ate, et strictim proposita sunt, nii Fili,

