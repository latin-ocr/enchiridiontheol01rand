278 NOELLI CATECHISMUS.

Μ. REMrssmNIs nomine quid significas?

A. Liberationem culpae, erratique veniam fideles a Deo
impetrare. Deum enim gratuito rpropter Christum pec-
cata ipsis condonare, eosque judicio et damnatione, justis-
que, et sceleri debitis suppliciis eripere et liberare.

M. An non ergo piis officiis atque operibus Deo satis-
facere, et peccatorum veniam ipsi mereri possumus?

A. Nulla meritis nostris debetur misericordia3 sed Deus
animadversionem suam et supplicium, quo in nos usurus
erat, Christo remittit et condonat. Solus enim Christus per-
pessione dolorum, ⁵ et morte sua, qua poenam scelerum no-
strorum dependit atque persolvit, Deo satisfecit; per solum
ergo Christum receptum ad Dei gratiam habemus. Nos ex
gratuita tejus liberalitate atque benignitate beneficium hoc
accipientes, nihil habemus, quod praemii aut compensationis
nomine, ipsi vicissim offeramus aut reddam us.

M. Nihilne omnino pro nostra parte faciendum, ut ve-
niam peccatorum impetremus?

A. Tametsi inter homines concesso peccato, difficile est
ab eo, qui peccatorum vindex esse debet, ut ignoscat im-
petrare3 confessionem tamen erranti medicinam quandam
esse, ne a pietate quidem nostra ualieni ignorarunt. Et
Poenitentia, quam Resipiscentiam quidam malunt appellare,
atque consilii mutatione peccatoribus opus esse ad veniam
impetrandam, jam ante dictum est; et peccatoribus se ve-
niam daturum, Dominus promittit, si eos poeniteat, x si resi-
piscant, animosque a vitae pravitate ad ipsum convertant.

M. Quot sunt Poenitentiae partes?

A. Duae praecipuae. Veteris hominis, sive carnis mortifi-
cati03 et Novi hominis, sive Spiritus vivificatio.

M. Apertius ista planiusque explicari velim.

A. Veteris hominis mortificatio, est agnitio, yconfessio-
que peccati ingenua atque syncera, tum animi pudor atque

f Psal. xxxii. 1, 2. Act. xiii.38. xxvi. 18. Rom. iii. 24. Ephes. i. 7. Colos.
i. 13, 14. ⁵ Esai. liii. 4, 5, 8, 12. Rom. v. 8, 10. Colos. i. 20, 21. 2 Tim.
i. 10. Heb. ix. 14, 15. ¹ Rom. iii. 24, 25, 27, 28. Gal. ii. 16. ¹¹ Cic.
¹ Jer. xviii. 8. Ezec. xviii. 21, 30, 31, 32. xxxiii. 14. Mat. iv. 17. Luc. v.
32. ,v Psal. xxxii. 4, 5. li. 3, 4. Prov. xxviii. ¹3· ι Joan. i. 8, 9.

