120 JUELLI APOLOGIA.

juxta hanc viam, quam isti appellant haeresim, colimus
Deum, et patrem Domini nostri J esu Christi, et recipimus
omnia, quae aut in Lege, aut in Prophetis, aut in Apostolo-
rum libris scripta sunt.

Quare si nos sumus haeretici, si isti sunt (quod appellari
volunt) catholici, cur non faciunt id, quod vident Patres ca-
tholicos viros semper fecisse? Cur nos e sacris Scripturis
non convincunt? Cur nos ad illarum examen non revocant?
Cur nos non ostendunt a Christo, a Prophetis, ab Aposto-
lis, a sanctis Patribus discessisse? Quid haerent? Quid fu-
giunt? Est Dei causa. Cur eam dubitant permittere verbo
Dei? Quod si nos sumus haeretici, qui omnes nostras con-
troversias referimus ad sacras literas, quique ad illas ipsas
voces, quas scimus a Deo ipso consignatas esse, provocamus,
etjllis alia omnia, quaecunque possint ab hominibus excogi-
tari, postponimusÍ¾ quid istos, quos tandem homines aut
quales convenit appellari, qui sacrarum Scripturarum, hoc
est, Dei ipsius judicium reformidant, et sua illis somnia et
frigidissima commenta anteponunt, et traditionum suarum
causa, Christi atque Apostolorum instituta aliquot jam se-
cula violarunt? Aiunt Sophoclem poetam tragicum, cum
jam senex esset et accusaretur apud judices a filiis suis pro
deliro, et fatuo, quasi qui rem suam familiarem temere pro-
funderet, et opus jam habere videretur curatore, ut se pur-
garet eo crimine, venisse in judicium, et cum pronunciasset
Oedipum Coloneum tragoediam, a se illis ipsis diebus, cum
accusaretur, valde elaborate et pereleganter scriptam, ultro
interrogasse judices, num illud carmen videretur esse homi-
nis delirantis.

Ita nos quoque, quoniam istis furere videmur, et ab illis
traducimur pro haereticis, quasi quibus nihil jam rei sit nec
cum Christo, nec curn Ecclesia Dei, non alienum, aut inu-
tile fore existimavimus, si aperte et libere proponamus fidem
nostram in qua stamus, et omnem illam spem, quam habe-
mus in Christo J esu, ut omnes videre possint, quid nos de
quaque parte religionis Christianae sentiamus, et statuere
secum ipsi possint, an ea Fides, quam videbunt et verbis
Christi, et Apostolorum scriptiS, et catholicorum Patrum

