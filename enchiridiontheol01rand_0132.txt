Aet. xxiv.

Tertul. in
Apologet.

118 JUELLI APOLOGIA.

sit, tamen satis modeste et apposite dictum putant3 verene
an falso, nihil curant. Nobis his artibus opus non est, qui
veritatem defendimus.

Quod si docemus sacrosanctum Dei Evangelium, et ve-
teres Episcopos, atque Ecclesiam primitivam nobiscum fa-
cere, nosque non sine justa causa et ab istis discessisse, et
ad Apostolos, veteresque catholicos Patres rediisse, idque
non obscure, aut vafre, sed bona fide coram Deo, vere, in-
genue, dilucide, et perspicue facimus3 si illi ipsi qui no-
stram doctrinam fugiunt, et sese catholicos dici volunt,
aperte videbunt omnes illos titulos antiquitatis, de quibus
tantopere gloriantur, sibi excuti de manibus, et in nostra
causa plus nervorum fuisse quam putarint, speramus, nemi-
nem illorum ita negligentem fore salutis suae, quin ut velit
aliquando cogitationem suscipere, ad utros potius se adjun-
gat. Certe quidem, nisi quis plane animo obduruerit, et au-
dire nolit, eum non poenitebit animum ad defensionem no-
stram advertere, et quid a nobis, quamque ad religionem
Christianam convenienter, apteque dicatur, attendere.

Nam quod nos appellant haereticos, est illud crimen ita
grave, ut nisi videatur, nisi palpetur, nisi manibus digitis-
que teneatur, credi facile de homine Christiano non debeat.
Est enim haeresis destitutio salutis, abjectio gratiae Dei, dis-
cessio a corpore et spiritu Christi. Sed fuit hoc semper
istis, et illorum patribus familiare ac solenne, ut si qui es-
sent, qui de illorum erroribus quererentur, et religionem cu-
perent restitutam, eos statim quasi novatores rerum et ho-
mines factiosos, condemnarent pro haereticis. Christus enim
non alia causa dictus est Samaritanus, quam quod ad no-
vam quandam Religionem, et ad haeresim defecisse putare-
tur. Et Paulus Apostolus Christi vocatus est in judicium,
ut causam diceret de haeresi: Ego quidem (inquit) juxta
hanc viam, quam isti vocant haeresim, colo Patrium Deum,
credens omnibus quae scripta sunt in Lege, et in Prophetis.

Breviter universa ista Religio, quam hodie profitentur
homines Christiani, primis temporibus ab ethnicis homini-
bus secta dicta est, et haeresis. Hi istis vocibus semper
impleverunt aures principum, ut cum illi opinione praejudi-

