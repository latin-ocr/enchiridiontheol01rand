234 NOELLI CATECHISMUS.

M. Proximi nomen quam late se fundit?

A. Non cognatos modo, affines, aut amicos, qui aliqua
nobiscum necessitudine sunt conjuncti3 verum et eos etiam,
qui nobis zsunt incogniti, adeoque inimicos etiam nostros
complectitur proximi appellatio.

M. At quid isti nobiscum habent communionis?

A. Eo sane vinculo, quo Deus universum genus huma-
num colligavit, nobis sunt conjuncti3 quod inviolabile aac
firmum esse voluit, et nullius proinde pravitate, odio, aut
malevolentia aboleri potest. Quamvis enim nos quispiam
oderit, manet nihilominus ipse nobis proximus, eoque loco
semper habendus est, quod ordo ille, per quem haec homi-
num inter homines societas, et conjunctio est conciliata,
firmus atque inviolabilis semper manere debeat. Atque ex
hoc facile intelligi potest, quare Scriptura Sacra charitatem,
bsive amorem inter primarias religionis Christianae partes
esse voluerit.

M. Verum quid sibi vult quod in fine adjungitur, huc
referri totam Legem et Prophetas?

A. Quod revera omnium summa illuc pertineat. Admo-
nitiones enim, praecepta, cohortationes, promissiones, minae,
quibus passim ipsa Lex et Prophetae, et Apostoli utuntur,
ad nihil aliud quam hujus legis finem, quasi ad scopum col-
limant. Et ad charitatem comnia in saeris literis sic refe-
runtur, ut eo nos quasi manu ducere videantur.

M. J am porro volo ut mihi dicas, quaenam sit Lex haec
quam narras, eademne illa quam nos vocamus Legem na-
turae, an praeter eam etiam altera?

A. Id olim abs te me didicisse memini, Praeceptor,
nempe Legem, ut rationem summam in natura humana a
Deo insitam fuisse, cum dintegra adhuc ea esset, et incor-
rupta3 (ut quae scilicet ad Dei imaginem erat creata)
itaque Lex naturae et est, et dicitur. Post contractam vero
peccati labem, tametsi sapientum “animi utcunque hujus

² Mat. v. 43. Luc. x. 33, 36. Joau. xiii. 34. 1 Thes. iv. 9. ¹² Mat. v.
44. Luc. vi. 27. l Joan. ii. 9. iii. 10. iv. 7. Β Gal. v. 6. 1 Joan. iii. 23.
ί· Mat. vii. 12. Luc. vi. 31. Rom. xiii. 8, 10. Gal. v. 14. 1 Tim. i. 5. ‘¹ Gen.
i. 26, 27, 3¹· Eph. iv. 24. Coloss. iii. 10. ² Luc. i. 79. Act. xiv. 17. xvii.

27. Rom. i. ¹9-

