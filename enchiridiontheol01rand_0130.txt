Act. xxvi.

Quadratus.

Justinus.
Melito.

'sertul-
aliique.

116 JUELLI APOLOGIA.

inquit, optime Feste, non insanio, ut tu putaS, sed veritatis
et sobrietatis verba loquor. Et Christiani veteres cum pro
homicidis, adulteris, incestis, rerum publicarum perturba-
toribus ad populum traducerentur, et viderent hujusmodi
criminationibus in dubium vocari posse religionem quam
profitebantur, maxime vero, si tacere viderentur, et quo-
dammodo crimen agnoscere, ne ea res Evangelii cursum im-
pediret, habuerunt orationes, scripserunt libros supplices,
apud imperatores et principes verba fecerunt, ut sese suos-
que publice defenderent.

Nos vero, cum proximis istis viginti annis, tot millia nos-
trorum fratrum inter exquisitissimos cruciatus testimonium
dixerint veritati, et Principes, cum frenare cuperent Evan-
gelium, multa moliendo nihil egerint, et totus jam prope
terrarum orbis ad aspiciendum lucem oculos incipiat ape-
rire, satis jam dictam et defensam putamus esse causam no-
stra1n3 cumque res ipsa satis pro se loquatur, non multum
opus esse verbis. Nam si pontifices ipsi vellent, aut etiam
si possent, rem ipsam secum, et initia progressusque religio-
nis nostrae cogitare, quemadmodum sua pene omnia nullo
impellente, sine ulla humana ope ceciderintÍ¾ nostra vero in-
vitis ab initio imperatoribus, invitis tot Regibus, invitis
Pontificibus, invitis prope omnibus, incrementa ceperint, et
paulatim in omnes terras propagata fuerint, atque etiam
postremo in Regum jam aulas et palatia pervenerint, vel
haec ipsa satis illis magna indicia esse possent, Deum ipsum
pro nobis propugnare, et ipsorum conatus de caelo ridere, et
eam esse vim veritatis, quam nec humanae vires, nec infero-
rum portae possunt convellere. Non enim insaniunt hodie
tot civitates liberae, tot Reges, tot Principes, qui a sede Ro-
mana defecerunt, et se potius ad Christi Evangelium adjunx-
erunt.

Neque tamen si Pontificibus otium hactenus nunquam
fuit de istis rebus attente et serio cogitandi, aut si nunc aliae
illos curae impediunt, et diverse distrahunt, aut si ista studia
vulgaria et levia esse putant, et nihil ad dignitatem Pontifi-
ciam pertinere, idcirco causa nostra debet videri deterior.
Aut si illi quod vident, videre forte nolunt, et veritatem ag-

