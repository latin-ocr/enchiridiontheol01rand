134 JUELLI APOLOGIA.

illis, id nunc damnatur in nobis? Quodque in illis erat ca-
tholicum, id nunc mutatis tantum hominum voluntatibus,
repente factum est schismaticum? Aut quod olim erat ve-
rum, nunc statim, quia istis non placet, erit falsum? Pro-
ferant ergo aliud Evangelium3 aut causas ostendant, cur
ista quae tam diu in Ecclesia Dei publice observata, et ap-
probata fuerint, nunc demum oportuerit revocari. Nos
quidem illud verbum quod a Christo patefactum et ab
Apostolis propagatum est, scimus et ad salutem nostram,
et ad omnem veritatem propugnandam, et ad omnem hae-
resim convincendam esse satis. Ex illo nos solo omne ge-
nus veterum haeretieorum, quos isti nos aiunt ab inferis
revocasse, condemnamus, et Arianos, Eutychianos, Marcio-
nitas, Ebionaeos, Valentinianos, CarpocratianOS, Tatianos,
Novatianos‚ eosque uno verbo omnes, qui vel de Deo patre,
vel de Christo, vel de sancto Spiritu, vel de ulla alia parte
religionis Christianae impie senserunt, quia ab Evangelio
Christi coarguuntur, impios et perditos pronuntiamus, et
usque ad inferorum portas detestamur3 nec id solum, sed
etiam, si forte erumpant uspiam, et sese prodant, eos legiti-
mis et civilibus suppliciis severe et serio coercemus.
Fatemur quidem novas quasdam, et antea non auditas
sectas, Anabaptistas, Libertinos, Mennonios, Zuenkfeldia-
nos statim ad exortum Evangelii extitisse. Verum agimus
Deo nostro gratias, satis jam orbis terrarum videt, nos nec
peperisse, nec docuisse, nec aluisse ista monstra. Lege so-
des, quisquis eS, libros nostros; prostant ubique venales.
Quid unquam scriptum est a quoquam nostrorum hominum,
quod posset aperte istorum favere insaniae? Imo nulla ho-
die regio ita libera est ab istis pestibus, atque illae sunt, in
quibus libere et publice docetur Evangelium. Quod si
rem ipsam attente et recte putare velint, magnum hoc argu-
mentum est, esse hanc Evangelii veritatem, quam nos do-
cemus. Nam nec lolium facile sine frumento nasci solet,
nec palea sine grano. Statim ab Apostolorum ipsorum
temporibUS, cum primum propagaretur Evangelium, quis
nescit quot haereses una exortae fuerint? Quis unquam an-
tea audierat Simonem, Menandrum, Saturninum, Basili-

