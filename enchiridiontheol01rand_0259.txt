NOELLI CATECHISMUS. 245

M. Quem ad finem, Deum Opt. Max. universa haec eon-
didisse existimas?

A. Mundus ipse hominum 1’ causa factus est, et quaecun-
que in eo sunt, ad usum fructumque hominum parata sunt.
Et ut res alias omnes Deus hominis gratia, ita hominem ip-
sum ad suam ipsius <1 gloriam condidit.

M. Quid ergo habes, quod dicas de prima hominis origine
et creatione?

A. Id quod scripsit Moses: Deum scilicet ex argilla pri-
mum ¹ hominem finxisse, illique animam et vitam inspirasse;
deiude de viri latere, somno sopiti, detractam mulierem in
lucem produxisse, ut eam illi vitae sociam adjungeret. Ac
propterea homo ADAMUS vocatus est, quia ex s terra traxit
originem; mulier autem, quia omniurn tviventium mater
erat futura, appellabatur EVA.

M. Cum tanta in utrisque, viris pariter atque foeminis,
vitiositas, improbitas, perversitasque hodie conspiciatur, an
eos Deus tales ab initio condidit?

A. Nihil minus. Deus enim summe bonus, nihil nisi ubo-
num potest efficere: Hominem ergo primum Deus ad xima-
ginem et similitudinem suam condidit.

M. Imago autem illa, ad quam hominem ais formatum
esse, quaenam est?

A. Ea est absolutissima justitia, et perfectissima sancti-
monia, quae ad ipsam Dei naturam quam maxime pertinet;
quaeque in Y Christo novo nostro Adamo, praeclarissime est
demonstrata; cujus in nobis quaedam quasi scintillulae vix
jam compareant.

M. Itane vix comparent?

A. Profecto; neque jam ita splendent ut in initio ante ho-
minis lapsum, quandoquidem homo peccatorum Ztenebris,
et caligine errorum imaginis hujus splendorem restinxit.

M. At quomodo hoc factum sit dicas, volo?

ι· Gen. i. 26, 29, 30. Psal. viii. 7, &c. ‘¹ Prov. xvi. 4. Esai. xliii. 7.
Rom. xi. 36. Coloss. i. 16. Γ Gen. ii. 7, 21, 22. ⁵ Gen. ii. 7. iii. ¹9·
⁸ Gen. iii. 20. *¹ Gen. ἱ. 31· x Gen. i. 26. Coloss. iii. 10. y Rom.
viii. 29. 1 Cor. xv. 49. 2 Cor. iii. 18. iv. 4. Coloss. i. 15. iii. 10. ² Rom-
i. 22. 1 Cor.i.18‚ 23. ii, ¹4· iii. 19. Eph. iv. 17.

113

