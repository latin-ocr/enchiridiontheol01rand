NOELLI CATECHISMUS. 257

sent, in ejus vindicem atque assertorem, imperitae q multitu-
dinis odium concitarunt.

M. Quum judicio damnatus sit, quomodo sua ipsum
sponte mortem obiisse dicis?

A. Si Pharisaei, aut Scribae, aut Judaei alii, aut simul
universi, vitae necisque potestatem in Christum habuissent,
jamdudum illi mortem maturassent3 saepe enim rantea illi
perniciem necemque machinati fuerant. Sed et quum in
aliud tempus supplicium ejus differre statuissent, squod
festus ille Azymorum dies, quem anniversarium summa re-
ligione caeremoniaque celebrare solebant, jam adesset; ne
id quidem efficere potuerunt, quin sub ipsum diem festum,
alieno ipsis tempore, sed divinitus huic rei constituto, pate-
retur. Unde satis constat, in ipsorum manu ac potestate
nulla harum rerum aut temporum momenta sita fuisse, sed
sua ipsum tvoluntate, nulla vi coactum, hanc mortem pro
nostra salute oppetiisse.

M. Quare eum potissimum necis diem illi Deus desti-
navit?

A. Ut ex ipso etiam tempore intelligeretur, Christum
esse illum uPaschalem, id est, vere castum purumque
agnum3 qui morte mactatus, gratissimam se Patri victi-
mam pro nobis praeberet.

M. Quum eligendae mortis optio penes ipsum fuerit, cur
in crucem agi voluit, potius quam alio quovis supplicio af-
fici?

A. Primum quidem ex Patris sui voluntate, ad quam se
xconformavit, quaeque tot vaticinationibus, oraculis, signis,
atque indiciis divinitus olim prodita fuit atque declarata.
Deinde, ultima omnia pati voluit pro nobis, qui ultima
omnia eramus commeriti. Erat enim illud mortis genus
prae caeteris omnibus y execrandum et detestabile, quo potis-
simum tamen pro nobis occumbere voluit, ut diram execra-

‘1 Mat. xxvii. 20. Mar. xv. 11. f Luc. xi. 53. xx. 19. Joan. viii. 59.
xi. 53, 57. ς Mat. xxvi. 4. Mar. xiv. 1. ² Esai. liii. 7, 12. Mat.
xx. 28. xxvi. 53. Joan. x. 17. ¹¹ Mat. xxvi. 2. Luc. xxii. 1, 7. Mar.
xiv. 1. 1 Cor. v. 7. Heb. vii. 27. x Esai. liii. 12. Mat. xxvi. 39, 42·
Mar. xv. 28. Luc. xxii. 37. duan. iii. ¹4- ³ Dent. xxi. 23. Gal. iii. ¹3.-

voL. I. s

