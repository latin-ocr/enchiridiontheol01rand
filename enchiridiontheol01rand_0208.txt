194 JUELLI APOLOGIA.

ferri. Irrita enim est donatio, nisi donatoris voluntate com-
probetur, voluntas autem videri non potest, quam error ob-
fuscat atque impedit.

Habes, Christiane Lector, non esse novum, si hodie
postliminio restituta, et quasi renascens Religio Chri-
stiana contumeliis, et convitiis accipiatur; id enim et
Christo ipsi, et Apostolis accidisse. Tamen ne tu te istis
adversariorum nostrorum clamoribus abduci, et tibi im-
poni patiaris, exposuimus tibi universam rationem Reli-
gionis nostrae, quid de Deo Patre, quid de ejus unico Fi-
lio J esu Christo, quid de Spiritu sancto, quid de Ecclesia,
quid de Sacramentis, quid de Ministerio, quid de sacris
Scripturis, quid de Caeremoniis, quid de omni parte persua-
sionis Christianae sentiamus. Diximus nos omnes antiquas
haereses, quas aut sacrosanctae Scripturae, aut vetera Con-
cilia condemnarunt, ut pesteS, et pernicies animorum de-
testari. Nos disciplinam Ecclesiasticam, quam adversarii
nostri prorsus enervarunt, quantum maxime possumus, re-
vocare; et omnem vitae licentiam et dissolutionem morum,
priscis et avitis legibus, et ea qua par est, quaque possu-
mus severitate vindicare. Nos regnorum statum, eo quo
accepimus, loco, sine imminutione ulla, aut mutatione re-
tinere, et principibus nostris Majestatem, quantum maxime
possumiffi, incolumem conservare. Nos ab illa Ecclesia,
quam isti speluncam latronum fecerant, etin qua nihil in-
tegrum, aut Ecclesiae simile reliquerant, quamque ipsi fate-
bantur multis in rebus erravisse, ut Lothum olim e So-
doma, aut Abrahamum e Chaldaea, non contentionis studio,
sed Dei ipsius admonitu discessisse, et ex sacris libris, quos
scimus non posse fallere, certam quandam Religionis for-
mam quaesivisse, et ad veterum Patrum, atque Apostolo-
rum primitivam Ecclesiam, hoc est, ad primordia atque
initia, tanquam ad fontes rediisse. Auctoritatem autem in
ea re, aut consensum Concilii Tridentini, in quo videremus
nihil recte, atque ordine geri, ubi ab omnibus in unius no-
men juraretur3 ubi legati Principum nostrorum contemne-
rentur3 ubi nemo nostrorum Theologorum audiretur, ubi
aperte partibus atque ambitioni studeretur, non expectasse ς’

