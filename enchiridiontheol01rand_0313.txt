NOELLI CATECHISMU'S. 299

immensa Dei potentia, sapientia, justitia, bonitas, divinaque
ejus opera onmia gloriam Dei atque amplitudinem revera
illustrant, ita optamus ut bnobis etiam illustria et gloriosa
appareant3 quo authoris magnificentia, ut in sese est am-
plissima, sic et inter nos modis omnibus splendida, atque
praeclara reluceat, et laudibus atque honoribus privatim
publiceque celebretur.

M. Perge adhuc.

A. Precamur praeterea ne sanctissimum Dei nomen ab
aliis propter nostra vitia cmale audiat, et quasi ignominia
afficiatur; sed ut potius ejus gloria per nostram erga Deum
hominesque pietatem ubique gentium amplificetur. Opta-
mus denique, ut aliorum omnium, qui coelo, terra, marive,
vel aliis uspiam locis dDeorum appellationes et honores
adepti sunt, et in templis, variis figuris, atque caeremoniis
coluntur; quibusve pectora sua, quasi delubra quaedam,
homines errore, et vanis opinionibus imbuti consecrarunt;
hujusmodi inquam commentitiorum, fictorumque Deorum
nominibus funditus extinctis, et oblivione sempiterna obru-
tis, atque deletis, solum Dei coelestis Patris divinum nomen
atque numen, magnum clarumque sit, illudque mortales
omnes ubique terrarum agnoscant, auguste, sancteque co-
lant atque venerentur, et puris votis atque animis precen-
tur, invocent, implorent.

M. Recte quidem dixisti; perge quaeso.

A. Secundo loco petimus, ut ADVENIAT REGNUM DEI,
id est, ne verbi sui divinam everitatem, quam et Evange-
lium regni Christus nuncupat, obscuram in tenebris sinat
jacere, sed eam quotidie magis ac magis in lucem proferat,
contra Satanae satque impiorum hominum ingenia, callidi-
tatem, solertiam, contraque fictas omnium insidias, qui ve-
ritati tenebras offundere, eamque infirmare, aut mendacio
contaminare nituntur; contraque tyrannorum violentiam,

1’ Psal. cxiii. 2, 3, ἃς. cxiv. 1. cxlv. toto. Rom. xi. 36. ⁰ Esai. lii.
5, 6. Ezec. xxxvi. 20. Rom. ii. 24. ὃ Jos. xxiv. 14, 23. Psal. xcvi. 4.
xcvii. 7, 9. cxv. 3, 4, &tu cxxxv. 15. Rom. i. 23. 1 Joan. v. 21. θ Mat.
iv. 23. ix. 35. Mar. i. 14. Joan. viii. 31, 32. f Mat. xiii. 25, 38, 39.
xv. 2, 3, 6. Luc. xvi. 8. Joan. iii. 19, 20.

