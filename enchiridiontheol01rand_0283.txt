NOELLI CATECHISMUS. 269

rum Angelorum comitatu et frequentia stipatus atque cir-
cumfusum et horribili tubae sonitu, ac classico tremendo,
mortui omnes, qui ab orbe condito ad eum usque diem vixe-
runt, animis atque corporibus integris excitabuntur3 et pro
itribunali illius judicio sistentur, vitae suae rationem, quae
ab incorrupto atque severo judice ad veritatem revocabitur,
pro se quisque, reddituri.

M. Verum, cum in fine mundi judicii dies futurus sit,
morsque omnibus sit definita atque constituta, quomodo in
Symbolo quosdam tum vivos futuros dicis?

A. Divus Paulus docet eos, qui tunc erunt Isuperstites,
subito immutandos atque innovandos esse, ita ut deleta cor-
porum m corruptione, ac mortalitate abolita, immortalitatem
induantur3 atque haec illis mutatio instar mortis erit, quum
et corruptae naturae interitus, incorruptae initium futurus sit.

M. An judicii hujus cogitatione pios percelli, atque hor-
rore perfundi, illudque reformidare et refugere oporteat?

A. Minime3 is enim sententiam feret, qui pro nobis sen-
tentia J udicis damnatus est, ne nos grave Dei judicium sub-
euntes condemnemur, sed judicio absolvamur; is, inquam,
judicium pronunciabit, in cujus nos fide atque clientela
sumus, quique causae nostrae patrocinium suscepit. Imo
singulari quadam neonsolatione conscientiae nostrae susten-
tantur, et inter medias hujus vitae miserias et aerumnas,
gaudiis exultant, quod Christus semel futurus sit mundi
judex; hac enim maxime spe nitimur, quod tum demum
regnum illud immortalitatis et aeternae vitae, hactenus tan-
tum oinchoatum, quod Dei filiis ante jacta mundi funda-
menta constitutum atque definitum fuit, omni ex parte
plene et cumulate perfectum, immutabili aeternitate possi-
debimus. PImpii vero, qui vel Dei justitiam atque iram
non formidarunt, vel ejus per Christum clementia, miseri-

¹ Rom. xiv. 10, 12. 1 Cor. iv. 4, 5. 2 Cor. v. ιο. ¹ 1 Cor. xv. 51.
1 Thes. iv. 17. ¹¹¹ 1 Cor. xv. 42, 43, 53, 54. Phil. iii. 21. ¹¹ Rom.
viii. 9, 23, 38, 39. 1 Cor. i. 7. Phil. iii. 20. Tit. ii. 13. 2 Pet. iii. η.
⁰ Mat. xxv. 34. 1 Cor. xiii. 9, 10. xv. 42, 43, 53, 54. 1¹ Mat. viii. 12.

xxii. ¹3· xxv. 30, 41. Heb. x. 26, 27. Jnd. 6, 7, 8. Apoc. xiv. 10, 1 1. xix.
20. xx. 10, 14. xxi. 8.

