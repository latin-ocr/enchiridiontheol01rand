JUELLI APOLOGIA. 173

scitia. Nos luci fidimus; isti tenebris. Nos colimus, ut
par est, voces Apostolorum et Prophetarum3 isti combu-
runt. Postremo nos in Dei causa Dei unius judicio stare
volumus; isti stare volunt suo. Quod si illi haec omnia
tranquillo animo, et ad audiendum, discendumque compa-
rato spectare velint, non tantum probabunt institutum no-
strum, qui relictis erroribus Christum ejusque Apostolos
secuti sumus, sed ipsi etiam a se deficient, seque ultro ag-
gregabunt ad partes nostras.

Atqui sine sacro Oecumenico Concilio, nefas, inquient,
fuit ista tentare. Ibi enim esse omnem vim Ecclesiae3 ibi
Christum pollicitum esse sese semper praesto affuturum.
Atqui ipsi mandata Dei et Apostolorum decreta violarunt,
utque jam diximus, omnia prope, non tantum instituta, sed
etiam dogmata primitivae Ecclesiae dissipaverunt, nihil ex-
pectato sacro Concilio.

Verum quod aiunt, nihil cuiquam fas esse innovare sine
Concilio, quis tandem scripsit nobis istas Leges? Aut unde
isti hoc edictum habuerunt?

Ridicule quidem fecit ille Rex, qui cum oraculo certus Agesilaus.
esset de sententia, et voluntate summi J ovis, postea rem in-
tegram retulit ad Apollinem, ut sciret, an idem illi videre-
tur, quod patri. Nos autem multo ineptius faceremus, si
cum Deum ipsum nobis in sacrosanctis Scripturis aperte lo-
quentem audiamus, ejusque voluntatem et mentem intelliga-
mus, postea, quasi id nihil sit, rem integram referre velimus
ad Concilium, quod non aliud est, quam quaerere an idem
hominibus videatur quod De0; et an homines velint man-
data Dei auctoritate sua comprobare. Quid enim? nisi
Concilium velit et jubeat, verum non erit verum? aut Deus
non erit Deus? Si Christus ab initio ita facere voluisset, ut
nihil doceret, aut diceret invitis Episcopis, omnem autem
doctrinam suam ad Annam et Caiapham retulisset, ubi nunc
esset Fides Christiana? aut quis unquam audisset Evange-
lium? Petrus quidem, quem Pontifex saepius, magisque
praedicare solet, quam J esum Christum, fidenter restitit sa-
cro Concilio, et satius, inquit, est obtemperare Deo, quam

