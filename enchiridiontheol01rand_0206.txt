192 JUELLI APOLOGIA.

listae, implere ministerium Christi3 esse speculatorem do-
mus Israel; accipere oracula, et voces Dei, easque ut ac-
ceperit, ita populo reddere; esse sal terrae3 esse lucem
mundi; non seipsum pascere, sed gregem; non implicare
se civilibus negotiis hujus vitae3 non exercere dominium
in populum Domini3 non quaerere ut id sibi ab aliis mi-
nistretur, sed ipsum potius aliis ministrare; omnes Episco-
pos putare socios esse suos, et pares; subjectum esse Prin-
cipibus tanquam a Deo missis3 reddere quod Caesaris est
Caesari; quodque veteres Episcopi Romani sine exceptione
fecerunt, Imperatorem Dominum suum appellare. Haec
nisi nunc Papae faciant, et nisi ea quae diximus, Petrus fe-
cerit, nihil est quod de nomine Petri, et de ista successione
tantopere glorientur. Quod autem de secessione nostra
querantur, et nos ad societatem et fidem suam revocent,
multo minus. Cobilonem, aiunt, quendam Lacedaemo-
nium, cum foederis feriendi causa missus esset legatus ad
Regem Persarum, et aulicos forte invenisset ludentes alca,
statim re infecta, rediisse domum3 rogatum cur neglexisset
ea facere, quae publice acceperat in mandatis, respondisse,
quod ignominiosum existimasset id fore Reipublicae, si foe-
dus percussisset cum aleatoribus. At, si nos ad Pontificem,
pontificiosque errores redire animum induceremus, et foe-
dus, non tantum cum aleatoribus, sed etiam cum homini-
bus longe nequioribus feriremus, esset id nobis non tan-
tum ad famam ignominiosum, sed etiam ad inflammandam
adversus nos iram Dei, et ad opprimendam extinguendam-
que conscientiam nostram perniciosum. Nam nos quidem
discessimus ab illo, quem videbamus multa jam secula cae-
casse orbem terrarum, ab illo, qui nimium insolenter dicere
solebat, se errare non posse, et quidquid ageret, non posse
se a quoquam mortalium, non a Regibus, non ab Impera-
toribus, non a toto Clero, non ab universo Populo judicari3
non si mille animas secum abduceret ad inferos. Ab illo,
qui sibi imperium sumebat, non tantum in homines, sed
etiam in Angelos Dei, ut irent, redirent, ducerent animas
in Purgatorium, et easdem reducerent, cum ipse vellet;
quem Gregorius clarissime dicebat esse praecursorem et

