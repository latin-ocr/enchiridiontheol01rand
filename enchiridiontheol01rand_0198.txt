184 J UELLI APOLOGIA.

Jam vero qui auctoritatem sumunt in Episcopos3 qui a
Deo accipiunt mandata de Religione3 qui reducunt arcam
Dei, componunt sacros Psalmos, praesunt sacerdotibus, aedi-
ficant templa, habent conciones de cultu Dei; qui templa
repurgant, demoliuntur excelsa, incendunt lucos; qui Sa-
cerdotes admonent officii, et illis scribunt leges vitae3 qui
Prophetas impios occidunt3 qui Episcopos summovent; qui
cogunt Concilia Episcoporum; qui cum Episcopis una se-
dent, eosque, quid agendum sit, instituunt; qui Episcopum
haereticum adjudicant supplici03 qui de Religione cogno-
scunt3 qui subscribunt; qui pronunciant; atque haec omnia,
non alieno jussu, sed nomine suo, et recte, et pie faciunt, an
ad eos dicemus Religionis curam non pertinere? Aut Ma-
gistratum Christianum, qui hisce rebus sese admisceat, aut
improbe, aut immodeste, aut impie facere? His rebus Im-
peratores et Reges antiquissimi, et Christianissimi sese ad-
miscuerunt; non tamen ea causa unquam notati sunt aut
impietatis, aut immodestiae. Et quis quaerat vel Principes
magis Catholicos vel exempla illustriora?

Quod si hoc illis licebat, cum essent civiles tantum Ma-
gistratus et praeessent rebus publicis, quid hodie peccave-
runt nostri Principes, quibus, cum eo loco sint, idem tamen
non liceat? Aut quae tanta vis doctrinae, judicii, sanctita-
tis est in istis, ut praeter consuetudinem omnium veterum,
et Catholicorum Episcoporum, qui cum principibus viris de
Religione deliberarunt, nunc Principes Christianos a causae
cognitione, et a suo congressu rejiciant? Sed recte illi ca-
vent sibi, regnoque suo, quod alioqui vident brevi esse rui-
turum. Nam si illi, quos Deus in altissimo gradu colloca-
vit, viderent, atque intelligerent istorum artes3 contemni ab
illis jussa Christi3 obscurari et extingui lucem Evangelii;
sibi fucum fieri, imprudentibus illudi, atque obstrui aditum
ad regnum Dei3 nunquam illi se vel ita superbe despici,
vel ita contumeliose haberi ludibrio, ita facile paterentur.
N unc autem illi eos inscitia et caecitate obstrictos sibi habent
atque obnoxios.

Nos quidem, uti diximus, de mutanda Religione, nihil
temere aut insolenter, nihil nisi cunctanter, et magna cum

