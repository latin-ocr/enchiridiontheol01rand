NOELLI CATECHISMUS. 315

A. g Effigies quidem est, sed minime inanis, aut fallax3
ut cui rerum ipsarum veritas adjuncta sit atque annexa.
Nam sicuti Deus peccatorum condonationem, et vitae novi-
tatem nobis vere in baptismo offert, ita a nobis certo recipi-
untur. h Absit enirn ut Deum vanis nos imaginibus ludere
atque frustrari putemus.

M. Non ergo remissionem peccatorum externa aquae la-
vatione aut aspersione consequimur?

A. Minime: Nam solus Christus isanguine suo anima-
rum nostrarum maculas luit atque eluit. Hunc ergo hono-
rem externo elemento tribuere nefas est. Verum Spiritus
Sanctus kconscientias nostras sacro illo sanguine quasi as-
pergens, abstersis omnibus peccati sordibus, puros nos coram
Deo reddit. Hujus vero peccatorum nostrorum expiationis
obsignationem atque pignus in sacramento habemus.

M. Regenerationem vero unde habemus?

A. Non aliunde quam a morte et* resurrectione Christi3
¹nam per mortis suae vim vetus homo noster quodammodo
crucifigitur et mortificatur, et naturae nostrae vitiositas quasi
sepelitur, ne amplius in nobis vivat et vigeat. Resurrectionis
vero suae beneficio nobis largitur, ut in novam vitam ad obe-
diendum Dei justitiae reformemur.

M. An gratiam hanc omnes communiter et promiscue
consequuntur Ρ

A. m Soli fideles hunc fructum percipiunt: increduli vero
oblatas illic a Deo promissiones respuendo, aditum sibi prae-
cludentes, inanes abeunt, non tamen ideo efficiunt, ut suam
Sacramenta vim et naturam amittant.

M. Rectus ergo baptismi usus quibus in rebus sit situs,
breviter edissere.

A. In Fide et Poenitentia. nPrimum enim Christi nos
sanguine a cunctis purgatos sordibus Deo gratos esse, spi-

ε Joan. iii. 5. Act. xxii. 16. Ephes. v. 26. Tit. iii. 5. ¹¹ Joan. xiv. 6,
17. Rom. iii. 4. Heb. x. 23. iMat. xxvi. 28. Ephes. i. 7. v. 25.
Colos. ἱ. 14, 20. Tit. iii. 5, 6. Apoc. i. 5. k Joan. iii. 5. Rom. viii. 15,
16. Heb. ix. 14. x. 22. ¹ Rom. vi. 3, &c. toto. “¹ Mar. xvi. 16. Joau.
i. 12. iii. 16, 18. ¹¹ Mat. xxvi. 28. Marc.xvi.16. Rom. viii. 9, 11, 15,
16, 17. Ephes. i. 7. v. 25, 26. Colos. i. 14, 20.

