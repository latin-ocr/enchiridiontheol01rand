174 JUELLI APOLOGIA.

hominibus. Et Paulus, cum semel animo hausisset Evan-
gelium, idque non ab hominibus, neque per hominem, sed
per solam voluntatem Dei, non deliberavit cum carne et
sanguine, nec retulit ad cognatos aut fratres suos 3 sed staff
tim abiit in Arabiam, ut divina mysteria a Deo auctore pub-
licaret.

Nos quidem Concilia, et Episcoporum, doctorumque ho-
minum conventus et colloquia non contemnimus. Neque ea
quae fecimus, prorsus, sine Episcopis aut sine Concilio feci—
mus. Plenis comitiis res acta est longa deliberatione, fre-
quenti synodo. De isto vero Concilio, quod nunc a Pio
Pontifice simulatur, in quo homines non appellati, non au-
diti, non visi, ita facile condemnantur, quid nobis expectan-
dum aut sperandum sit, non est difficile divinare.

Nazianzenus olim, cum suo tempore videret homines in
hujusmodi conventibus ita esse caecos et obstinatos, ut abdu-
cerentur affectibus, et victoriam magis quaererent, quam ve-
ritate1n; diserte pronunciavit, se nullius Concilii unquam
exitum vidisse bonum. Quid ille nune diceret, si hodie vi-
veret, et istorum conatus intelligeret? Nam tum quidem,
etsi studebatur partibus, tamen et causae cognoscebantur,
errores manifesti omnium partium suffragiis communibus
tollebantur. Isti vero nec causam disceptari libere volunt,
nec quantumcunque sit errorum, quidquam patiuntur im-
mutari.

Id enim illi saepe, et sine fronte jactare solent, Ecclesiam
suam errare non posse ς nihil esse in ea vitii; nihil esse no-
bis concedendum, aut, si quid sit, tamen Episcoporum et
Abbatum esse hoc judicium 3 illos esse moderatores rerum3
illos esse Ecclesiam Dei. Aristoteles ait, Spurios non posse
facere civitatem. An autem ex istis effici possit Ecclesia
Dei, ipsi videant. Certe nec legitimi sunt Abbates, nec ge-
nuini Episcopi.

Sed sint sane Ecclesia; audiantur in Conciliis3 soli ha-
beant jus suffragandi. Olim tamen cum Ecclesia Dei, si ad
istorum quidem Ecclesiam conferatur, satis commode rege-
retur, ut Cyprianus ait, advocabantur ad Ecclesiasticarum

