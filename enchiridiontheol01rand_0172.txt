in eodem et·-
iam Libro,

disertis ver-
bis affirmet.

Eusebius.

158 JUELLI APOLOGIA.

labor qui Scripturis impenditur. Scriptura enim creatura est,
et egenum quoddam elementum. Haec Hosius: Eodem
prorsus Spiritu atque animo, quo olim Montanus, aut Mar-
cion, quos aiunt solitos esse dicere, cum sacras Scripturas
contemptim repudiarent, sc multo et plura, et meliora scire,
quam aut Christus unquam scivisset aut Apostoli. Quid
ergo hic dicam? Ο calumnia religionis! O praesides Eccle-
siae Christi ἰ An haec ea reverentia vestra est, quam adhibe-
tis verbo Dei? An nos sacras Scripturas, quas D. Paulus
ait divinitus afflatas esse, quas Deus tot miraculis illustrarit,
in quibus Christi ipsius certissima vestigia impressa sint,
quas omnes sancti Patres, quas Apostoli, quas Angeli, quas
Christus ipse Filius Dei cum opus esset, pro testimonio ci-
tarit, an eas vos, quasi indignae sint quae a vobis audiantur,
facessere jubebitis? hoc est, Deo ipsi, qui vobis in Scriptu-
ris clarissime loquitur, silentium imponetis? aut illud ver-
bum, quo uno, ut Paulus ait, reconciliamur Deo, quodque
Propheta David ait sanctum, et castum esse, et in omne
tempus esse duraturum, egenum tantum, et mortuum ele-
mentum appellabitis? Aut in eo, quod Christus nos diligen-
ter scrutari, quodque in oculis assidue habere jussit, omnem
nostram operam dicetis frustra collocari? Et Christum,
Apostolosque, cum hortarentur populum ad sacras literas,
ut ex illis abundarent in omni sapientia, et scientia, voluisse
hominibus fucum facere? Non est mirum, si isti nos, nostra-
que onmia contemnant, qui Deum ipsum, ejusque oracula
ita parvi faciant. Insulsum tamen erat, ut nos laederent,
injuriam eos tam gravem facere verbo Dei.

Tamen quasi hoc parum esset, comburunt etiam sacro-
sanctas Scripturas, ut olim impius rex Aza, aut Antiochus,
aut Maximinus, easque haereticorum libros appellant; om-
ninoque id videntur velle facere, quod olim Herodes, obti-
nendae potentiae suae causa, in J udaea fecit. Is enim, cum
esset Idumaeus, alienus a stirpe et sanguine J udaeorum, ha-
beri tamen cuperet pro J udaeo, quo magis regnum illorum,
quod ab Augusto Caesare impetraverat, sibi posterisque suis
confirmaret, omnes genealogias, quae apud illos in archivis
ab Abrahamousque diligenter fuerant asservatae, et ex qui-

