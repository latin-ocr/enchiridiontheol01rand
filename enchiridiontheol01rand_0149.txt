JUELLI APOLOGIA. 135

dem, Carpocratem, Cerinthum‚ Ebionem, Valentinum, Se-
cundum, Marcosium, Colorbasium, Heracleonem, Lucia-
num, Severum? Et quid istos commemoramus? Epipha-
nius numerat octoginta, Augustinus plures etiam distinctas
haereses, quae una creverint cum Evangelio. Quid ergo?
An Evangelium, quod una cum illo haereses nascerentur,
non erat Evangelium? aut Christus ea causa non erat
Christus?

Neque tamen apud nos, uti diximus, pullulat ista seges,
qui publice et libere docemus Evangelium. Apud adver-
sarios nostros, in caecitate ac tenebris istae pestes exoriuntur,
et incrementa ac vires capiunt, ubi veritas tyrannide, saevi-
tiaque opprimitur, nec nisi in angulis et occultis congres-
sionibus audiri potest. Faciant sane periculum3 dent cur-
sum liberum Evangelio; luceat veritas J esu Christi, et ra-
dios in omnes partes porrigat, statim videbunt, ut noctur-
nam caliginem ad aspectum solis, ita istas umbras ad lucem
Evangelii protinus evanuisse. Nam nos quidem omnes illas
haereses, quas isti nos alere, et fovere calumniantur, illis in—
terim sedentibus atque aliud agentibus, quotidie repellimus

et propulsamus.
Quod autem dicunt nos in varias sectas abiisse, et velle

alios Lutheranos, alios Zuinglianos appellari, neque adhuc
potuisse satis inter nos ipsos de summa doctrinae convenire,
Quid illi dixissent si primis illis temporibus Apostolorum,
et sanctorum Patrum extitissent? cum alius diceret, Ego
sum Pau]i; alius, Ego sum Cephae3 alius, Ego sum
Apollo; cum Paulus Petrum reprehenderet3 cum simulta-
tis causa Barnabas a Paulo discederet 3 cum, ut auctor est
Origenes, Christiani in tot jam factiones distracti essent, ut
nomen tantum Christianorum commune, aliud autem prae-
terea nihil Christianorum simile retinerent, utque Socrates
ait, dissensionum et sectarum causa in theatris a populo
publice riderentur3 cumque, ut ait Imperator Constantinus,
tot essent dissensiones et rixae in Ecclesia, ut ea calamitas
videri possit omnem aliam superiorem calamitatem super-
asse; cum Theophilus, Epiphanius, Chrysostomus, Augu-
stinus, Ruffinus, Hieronymus, omnes Christiani, omnes Pa-
K 4

