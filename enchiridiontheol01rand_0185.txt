JUELLI APOLOGIA. 171

esse discedere, facile possunt in nostro capite et Prophetas,
et Apostolos, et Christum ipsum condemnare. Nam cur
hoc etiam non queruntur, Lothum e Sodoma ; Abrahamum
e Chaldaea3 Hebraeos ex AEgypt03 Christum a J udaeis;
Paulum a Pharisaeis discessisse? Nisi enim justa aliqua pos-
sit esse causa discessionis, nihil videmus, cur non illi quoque
possint eodem modo, factionis et seditionis accusari.

Quod si nos damnandi sumus pro haereticis, qui istorum
imperata omnia non facimus, quid illi? qui tandem, aut
quales videri debent, qui Christi et Apostolorum imperata
contemnunt? Si nos sumus Schismatici‚ qui discessimus ab
istis, quo tandem illos nomine appellabimus, qui a Graecis,
a quibus Fidem acceperunt, ab Ecclesia primitiva, a Christo
ipso, ab ApostoliS, tanquam a parentibus discesserunt?
Nam Graeci quidem, qui hodie profitentur religionem, et
nomen Christi3 etsi multa habent contaminata, magnam ta-
men adhuc partem retinent eorum, quae acceperant ab Apo-
stolis. Itaque nec privatas habent Missas, nec truncata sa-
cramenta, nec purgatoria, nec indulgentias. Pontificios vero
titulos, et magnifica nomina tanti faciunt, ut quicunque eos
imponat sibi, seque vel universalem Episcopum, vel Eccle-
siae totius caput velit appellari, eum illi non dubitent, et su-
perbum hominem, et in omnes alios Episcopos fratres suos
contumeliosum, et Haereticum esse dicere.

J am vero cum perspicuum sit, et negari non possit, istos
ab illis a quibus Evangelium, a quibus Fidem, a quibus Re-
ligionem, a quibus Ecclesiam acceperunt, defecisse, quid
causae est, cur nunc ad eosdem, tanquam ad fontes nolint
revocari? Cur quasi Apostoli omnes, Patresque nihil vide-
rint, ita illorum temporum similitudinem reformidant? An
enim isti plus vident, aut Ecclesiam Dei pluris faciunt,
quam illi, qui ista tradiderunt? Nam nos quidem discessi-
mus ab illa Ecclesia, in qua nec verbum Dei pure audiri po-
tuit, nec sacramenta administrari, nec Dei nomen, ut opor-
tuit, invocari3 quam ipsi fatentur multis in rebus esse vitio-
sam; in qua nihil crat quod quenquam posset prudentem
hominem, et dc sua salute cogitantem, retinere. Postremo
ab Ecclesia ea discessimus quae nunc est, non quae olim

